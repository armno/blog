---
comments: true
date: 2008-06-11 19:20:33
layout: blog
slug: selecting-career-path
title: จะไปทางไหนดี
wordpress_id: 46
categories:
- Life
tags:
- Engineering
- คอมพิวเตอร์
- ทางเลือก
---

**[Game Development](http://en.wikipedia.org/wiki/Game_development)** ... อิสระ ตลาดกว้างมากๆ ยังไงเกมก็ได้รับความนิยมตลอดกาล ถึงแม้การแข่งขันค่อนข้างสูง

**[Embeded System](http://en.wikipedia.org/wiki/Embeded_System)** ... คนจบน้อย ตลาดต้องการ การแข่งขันน้อย เงินดี งานน่าสนใจ

**[Network Security](http://en.wikipedia.org/wiki/Network_security)** ... นี่ก็คนจบน้อย(ในเมืองไทย) ตลาดต้องการเยอะมาก 

**[Programming](http://en.wikipedia.org/wiki/Programming) **... คนจบเยอะมากกก ถึงแม้ตลาดจะกว้าง แต่การแข่งขันก็สูงมากๆเช่นกัน

**[Sound Engineer](http://en.wikipedia.org/wiki/Sound_engineer)** ... เป็นความฝันของผมที่จะทำงานในสายดนตรีครับ

**[Web Application](http://en.wikipedia.org/wiki/Web_application)** ... อนาคตสดใส แต่การแข่งขันก็ค่อนข้างสูง

...

มาบ่นให้ฟัง(อ่าน)เล่นๆครับ ผมเรียนวิศวกรรมคอมพิวเตอร์ ปีสามแล้ว ถือว่าเป็นช่วงหัวเลี้ยวหัวต่อของชีวิตในวัยเรียน เทอมหน้าคงต้องเลือกจริงๆจังๆแล้วว่าจะเดินไปทางไหน วิศวกรรมคอมพิวเตอร์ก็มีหลากหลายหนทางครับ ไม่เฉพาะแค่ที่ผมยกมาข้างบนเท่านั้น แต่ว่าตัวอย่างที่ยกมา เป็นหนทางที่ผมสนใจน่ะครับ จริงๆแล้ววิศวกรรมคอมพิวเตอร์จะเน้นไปทาง **Hardware** มากกว่า เป็นสิ่งที่พวกวิทยาการคอมพิวเตอร์เขาไม่ได้เรียน แต่ตัวผมเองดันถนัดด้าน** Software** มากกว่า Hardware จะให้ไปสาย Hardware ก็คงจะไม่ไหว อ.ที่ภาคฯยังบอกเลยครับ จบสาย Hardware เนี่ยโอกาสตกงานสูงมาก เนื่องจากไม่ค่อยมีบริษัทมาลงทุนที่เมืองไทย ไปเวียตนามกันหมดแล้ว >,< ส่วนตลาด Software ในเมืองไทยยังเติบโตดี แต่ก็นั่นแหละครับ ตลาดดี คนเรียนก็เยอะ พูดกันตรงๆว่าถ้าให้ผมไปเขียนโปรแกรมสู้พวกวิทยาการคอมพิวเตอร์ ก็คงสู้เขาไม่ได้หรอกครับ เขาเก่งกว่าเยอะ

พูดถึงเรื่องเกม อ.ที่ภาคฯสนับสนุนค่อนข้างดี กระตุ้นให้พวกผมทำโปรเจ็คเล็กๆน้อยๆตลอดเวลา เกมที่หลายคนมองว่าไร้สาระ แต่สำหรับผมแล้ว เกมไม่ใช่สิ่งที่ไร้สาระเลย เกมทำให้ผมมีความสุขเสมอมา แต่ก็ไม่ได้เทินทูนเกมว่าเป็นพระเจ้านะครับ ผมไม่เคยมองเกมอยู่เหนือตัวเอง ถึงแม้วันนี้ผมยังเล่นเกมของคนอื่น แต่วันหน้าผมหวังว่า จะมีโอกาสได้สร้างเกมให้คนอื่นเล่นบ้าง ได้เป็นเจ้าของเกม เป็นผู้ที่ **"เหนือกว่า"** เกมอย่างแท้จริงซักที ตอนนี้ยังเป็นแค่ความฝันน่ะครับ

ผมเองก็ยังสับสน ไม่รู้จะไปทางไหนดี โอกาสเลือกมีไม่มาก ผมเองก็ยังไม่รู้เลยว่าเลือกทางไหนจะดีที่สุด ผมหวังแค่ ทางเส้นนั้นจะทำให้ผมมีความสุขกับมันมากที่สุด และก็สร้างประโยชน์กับคนอื่นให้มากที่สุด 

![](http://ece-www.colorado.edu/prospective/undergrad/WWE_LR_Computers.gif)

ว่าแต่ [บล็อกดูดาวของผม](http://www.armno.in.th/) พักนี้ชักจะนอกเรื่องบ่อยๆ ผมอาจจะไม่มีเวลามากพอที่จะมานั่งหาข้อมูลเรื่องดาราศาสตร์ที่น่าสนใจ มาอัพเดทลงบล็อกนี้บ่อยๆ แต่ยังไงก็จะพยายามครับ บล็อกนี้อาจเปลี่ยนแนวทางไปทีละนิด อาจดูเป็นบล็อกเกี่ยวกับไลฟ์สไตล์และเรื่องทั่วๆไปมากขึ้น แต่ยังไงผมก็ไม่ทิ้งเรื่องดาราศาสตร์ และการดูดาวที่ผมชอบแน่นอนครับ

ช่วงนี้อากาศเปลี่ยนแปลงบ่อย เดี๋ยวร้อนเดี๋ยวเย็น เป็นหวัดกันเยอะเลย (ผมคนนึงล่ะ) ยังไงก็รักษาสุขภาพกันด้วยนะครับ ;)

---
comments: true
date: 2008-07-11 21:37:12
layout: blog
slug: monkeyarmno-has-changed
title: มังกี้อามโนเปลี่ยนไป!!
wordpress_id: 56
categories:
- Life
tags:
- ปัญหาในบล็อก
- เปลี่ยนธีม
---

สวัสดีครับทุกคน วันนี้บล็อก[มังกี้อามโนดอทคอม](http://www.armno.in.th/)มาแนวใหม่  ไม่มีไรมากหรอกครับ แค่เปลี่ยนธีมเอง จากธีมเดิมนามว่า** Sweet Dreams** ที่เคยใช้มาเกือบๆ 1 ปี ตั้งแต่บล็อกนี้เป็นรูปเป็นร่างขึ้นมา  ตอนนี้กลายเป็นธีม **[MerryChristmas](http://www.blogohblog.com/wordpress-theme-merry-christmas/) **จาก **[BlogOhBlog](http://www.blogohblog.com)** ซะแล้วครับ  จริงๆอยากเปลี่ยนธีมนานแล้ว แต่หาธีมที่ถูกใจไม่ได้สักที  ผมค่อนข้างจะเลือกมากหน่อยน่ะครับ  ไม่อยากเปลี่ยนธีมบ่อยๆ (ส่วนบล็อกอีกอันเอาไว้ลองธีม เลยเปลี่ยนค่อนข้างบ่อย)เจ้าธีม **SweetDreams** ส่วนตัวผมเองมองว่ามันเริ่มธรรมดาไปแล้ว ก็เลยเริ่มมองหาธีมใหม่  แต่การจะหาธีมที่เข้ากับคอนเซปต์ของบล็อกผม และก็มีอะไรๆที่ถูกใจสักหนึ่งธีมนี่มันยากเหลือเกิน  คิดจะออกแบบธีมใหม่เป็นของตัวเองตั้งนานแล้ว  แต่คิดไปคิดมา ใครจะเขียน **CSS **หว่า???  เพราะว่าผมเขียน CSS ไม่เป็นครับ มันเลยไม่เสร็จซักที ;)


![oldscreen](http://www.armno.in.th/wp-content/uploads/2008/07/oldscreen1.jpg)



สำหรับธีมนี้ก็ได้ปรับแต่งแก้ไขอะไรนิดหน่อยพองาม  จะว่าสวยเริ่ดมันก็ไม่ขนาดนั้น แต่ผมว่ามันแปลกๆดี ไม่หวือหวามาก แต่ก็ไม่ธรรมดาจนเกินไป  แต่จะว่าไปแล้ว ธีมเก่า **SweetDreams** ถ้าเป็นบทความเรื่องดวงดาวล่ะก็  ได้อารมณ์ดีจริงๆ บรรยากาศบทความกับบล็อกช่างเข้ากันดีเสียเหลือเกิน  แต่ถ้าเป็นเรื่องที่ผมบ่นไปเรื่อยล่ะก็ มันดูไม่เข้ากับธีมเท่าไหร่น่ะครับ

แต่แล้วปัญหามันก็มีอยู่ว่า  เดิมทีเจ้า **MerryChristmas** เนี่ย มันมีหิมะตกบนเพจด้วยนะครับ เปิดหน้าเว็บมาหิมะร่วงลงเต็มเลย โอ้ สวยดีแฮะ  ใช้ๆไปซักพักเริ่มไหวตัวทัน ไหนขอลองบน IE หน่อย  ได้เรื่องเลยครับ กว่าหิมะจะตก IE ก็แทบค้างไปเลย แถมหิมะที่ตกลงมานั้น delay เยอะมากๆ อืดสุดๆ  แต่ไหงเจ้าหมาไฟกับวิ่งฉลุย  ไม่รู้เหมือนกันว่าเป็นเพราะอะไร  IE ถึงรัน Javascript ได้อืดขนาดนี้  โค้ดมันยาวเกินไปรึเปล่านะ 500 บรรทัดครับพี่น้อง แค่หิมะตกเนี่ยใช้โค้ด Javascript ห้าร้อยบรรทัด มีปัญหาดีนัก ผมเลยเอาออกทั้ง 500 บรรทัดนั้นเลย  ที่นี่เมืองไทย ไม่ต้องมีหิมะตกก็ได้มั้ง ปัญหาแรกหมดไป

ปัญหาที่สองมันโผล่มาตอนจะเขียนโพสต์ใหม่นี่แหละครับ  ปกติผมเขียนบล็อกโดยใช้ **Windows Live Writer** ตลอด ธีมนี้กับไม่ค่อยถูกกับ Writer ซะงั้น  หน้าตาบน Writer เลยออกมาแบบนี้ เบ้อเริ่มเทิ่มเลย


![wlr](http://www.armno.in.th/wp-content/uploads/2008/07/wlr1.jpg)



แต่พอ **Publish** ขึ้นบนบล็อกก็เป็นปกติดีครับ  เรื่องนี้ก็ยอมทน เพราะถ้าจะให้ไปเขียนบน** Editor** ของ **WordPress** คงไม่ไหวล่ะครับ ไม่คุ้นกับมันเลย

มีอีกธีมหนึ่งที่อยากใช้ครับ ชื่อว่า **Twins** เป็นน้องหมาน่ารักๆสองตัว


![twins](http://www.armno.in.th/wp-content/uploads/2008/07/twins1.jpg)



แต่เอนเอียงมาทาง **MerryChristmas** มากกว่า เลยใช้เจ้านี่ไปก่อน ว่างๆจะลองแต่งมันอีกที แล้วก็ลองใช้ดู เผื่อเวิร์ก

เอาล่ะครับบ่นมากพอแล้ว เจอกันใหม่โอกาสหน้า อย่าลืมรักษาสุขภาพกันด้วยนะครับ

;)

---
categories:
- Life
comments: true
date: 2007-12-23T13:21:24Z
slug: appearent-and-absolute-magnitude
tags:
- ความสว่างปรากฏ
- ความสว่างสัมบูรณ์
title: ความสว่างปรากฏ และความสว่างสัมบูรณ์
url: /2007/12/23/appearent-and-absolute-magnitude/
wordpress_id: 27
---

ดวงดาวแต่ละดวงที่เราเห็นบนท้องฟ้านั้น บางดวงเราก็เห็นว่าสว่างมาก บางดวงก็สว่างน้อย  นักดาราศาสตร์เขามีวิธีวัดความสว่างของดาวแต่ละดวงอยู่สองชนิดครับ  คือ**ความสว่างปรากฏ ([appearent magnitude](http://en.wikipedia.org/wiki/Apparent_magnitude))** และ**ความสว่างสัมบูรณ์ [(absolute magnitude)](http://en.wikipedia.org/wiki/Absolute_magnitude)** หรือถ้าจะเรียกชื่อให้ไทยๆหน่อย ค**วามสว่าง (magnitude)** ก็คือคำว่า **โชติมาตร** นั่นเองครับ

เริ่มต้นจากนักดาราศาสตร์ชาวกรีกยุคดึกดำบรรพ์อย่างลุง **ฮิพพาร์คัส (Hipparchus)**  ได้จัดฐานข้อมูลระบบแมกนิจูดขึ้นเป็นคนแรก  โดยจัดอันดับความสว่างของดาวที่เขาเห็นเป็นแมกนิจูด  โดยดาวที่สว่างที่สุด (ที่เขาเห็นนะ) ให้เป็นแมกนิจูดที่หนึ่ง  รองลงมาเป็นแมกนิจูดที่สอง ไปเรื่อยๆ  ถึงแม้เป็นระบบการวัดที่ไม่ละเอียดนัก  แต่ก็ใช้อยู่นานถึงเกือบๆสองพันปี  ต่อมานักดาราศาสตร์ชาวอังกฤษ ที่มีชื่อตามบัตรประชาชนว่า** นอร์แมน พอกสัน** ก็ได้คิดสมการที่เอาไว้ใช้คำนวณค่าแมกนิจูดต่างๆออกมา ทำให้การวัดค่าความสว่างของดวงดาวมีความละเอียดมากขึ้น  แต่ก็ยังคงแนวคิดเดิมไว้ คือ **แมกนิจูดน้อย จะสว่างมากกว่าดาวที่มีแมกนิจูดมาก**  สำหรับสมการในการคำนวณก็ไม่ยากเท่าไหร่ ใช้ลอการิทึมนิดหน่อย ดังนั้นจึงมีดาวที่มีอันดับความสว่างเป็นเลขลบ แต่สมการนั้นจะไม่ปรากฏบนบล็อกนี้ครับ เพราะมันวิชาการเกินไป น่าปวดหัว

ส่วน **ความสว่างสัมบูรณ์ หรือ absolute magnitude** นั้นก็มีแนวคิดคล้ายๆกันครับ  เพียงแต่ว่ากำหนดให้ดาวทุกดวงอยู่ห่างออกไป **10 [พาร์เซก](http://en.wikipedia.org/wiki/Parsec)** เท่ากัน (ประมาณ 32.6 ปีแสง) แล้วค่อยวัดความสว่างปรากฏอีกที  จะได้รู้จริงๆว่าดาวดวงไหนมีพลังงานมากกว่ากันไงล่ะ







**โชติมาตรปรากฏ**


**วัตถุท้องฟ้า**






−26.73


ดวงอาทิตย์






−12.6


ดวงจันทร์เต็มดวง






−4.4


ความสว่างสูงสุดของดาวศุกร์






−2.8


ความสว่างสูงสุดของดาวอังคาร






-1.5


ดวงดาวที่สว่างที่สุดในย่านความยาวคลื่นที่ตามองเห็น: ดาวซีริอัส






0


ค่าศูนย์ เดิมเคยนิยามให้ใช้ค่าความสว่างของดาวเวกา






3.0


ความสว่างน้อยสุดที่มองเห็นได้ในเมือง






3.9


ดาราจักรแอนโดรมีดา






4.0


เนบิวลากลุ่มดาวนายพราน






6.0


ความสว่างน้อยสุดที่มองเห็นได้ด้วยตาเปล่า






32.0


ความสว่างน้อยสุดที่มองเห็นได้ด้วย**กล้องโทรทรรศน์ฮับเบิล**ในย่านความยาวคลื่นที่ตามองเห็น



สำหรับข้อมูลเพิ่มเติม สำหรับใครที่อยากลองคำนวณเอง [คลิกที่นี่ครับ](http://dly.school.in.th/Magnitude/Magnitude.html)

ขอให้ทุกคนมีความสุขกับการดูดาวนะครับ

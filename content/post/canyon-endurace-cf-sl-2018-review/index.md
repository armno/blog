---
title: 'รีวิว Canyon Endurace CF SL (2018)'
date: 2021-07-28T23:01:15+07:00
url: /2021/07/28/canyon-endurace-cf-sl-2018-review
description:
thumbnail:
tags:
  -
  -
categories:
  -
---

โพสต์นี้เป็นภาคจบของบทความชุดเกี่ยวกับจักรยาน Canyon Endurace CF SL รุ่นปี 2018 ที่ผมใช้อยู่ครับ
ซึ่งทั้ง 3 บทความก็คือ

1. [รีวิว: สั่งซื้อจักรยานจาก Canyon](https://armno.in.th/2019/01/28/ordering-a-canyon-bike-review/)
2. [แกะกล่อง Canyon Endurace CF SL](https://armno.in.th/2019/09/11/unboxing-canyon-endurace-cf-sl/)
3. **รีวิว Canyon Endurace CF SL (2018)** (โพสต์นี้)

## ทำไมต้องเป็น Canyon Endurace

จักรยานคันก่อนหน้านี้ของผมคือ [Storck Visioner Comp G1](https://armno.in.th/2018/03/17/review-storck-visioner-comp-g1/)
ที่เคยเขียนรีวิวไปแล้วครั้งหนึ่ง เป็นจักรยานที่ขี่สนุกดีครับ แต่ก็แลกมากับการปวดตัวนั่นนี่อยู่เรื่อยๆ เนื่องจากองศารถที่ค่อนข้าง aggressive - stack สั้น, reach ยาว, ต้องก้มเยอะ

ผมเลยอยากหาจักรยานคันใหม่ที่ปั่นสบายกว่าเดิมอีกหน่อย ความคิดเลยย้อนไปหาจักรยานในฝันอีกครั้ง
นั่นก็คือ Canyon ที่มีจักรยาน road bike ให้เลือก 3 แนวทางคือ

- Aeroad - จักรยานแอโร่ เน้นทำความเร็ว
- Ultimate - จักรยาน all round เน้นขึ้นเขา
- Endurace - จักรยานแนว endurance เน้นความสบายและการปั่นทางไกล

Ultimate กับ Endurace ดูลักษณะเฟรมแล้วคล้ายกัน ทรงท่อก็คล้ายกัน
สุดท้ายตัดสินใจเลือก Endurace เพราะองศาเฟรมน่าจะปั่นสบายกว่า Ultimate

## สเป็ค

- เฟรม Canyon Endurace CF SL (M)
- ชุดเกียร์ Shimano Ultegra Disc R8020
  - จานหน้า 50/34T / 172.5mm
  - เฟือง Ultegra 11-32T
  - ใบดิสก์ Dura-Ace SM-RT900 140mm
- ล้อ Token Ventous Disc
- ยาง Continental GP5000, 28mm
- บันได Shimano Dura-Ace PD-R9100
- หลักอาน Syntace P6 Carbon
- เบาะ Bontrager Aeolus Elite 145mm

น้ำหนัก 7.xkg (รวมบันได)

### เฟรมเซ็ต Canyon Endurace CF SL

Endurace เป็นจักรยานเสือหมอบแนว endurance ของ Canyon
เน้นความสบายและการปั่นเส้นทางระยะไกล แต่ก็ยังมีฟีเจอร์สำหรับจักรยานแข่งขันอยู่บ้าง
แต่ไม่สุดเท่า Ultimate ที่เป็นจักรยานเสือหมอบแข่งขันแบบเต็มตัว

เฟรมเซ็ต Endurace CF SL Disc ใช้คาร์บอนเกรดรองท็อปของซีรี่ส์ Endurace
(ตัวท็อป SLX, รองท็อป SL)
น้ำหนักตามสเป็คอยู่ที่ประมาณ 960 กรัม ตะเกียบอีกประมาณ 390 กรัม

ในชุดมีตัวเฟรม ตะเกียบ ชุดแฮนด์อินทิเกรต Canyon H31 กับหลักอานเยื้องหลัง Canyon S15 VCLS 2.0
ของผมเป็นรุ่นที่ใช้ได้เฉพาะกับเกียร์แบบ mechanical

สิ่งที่มีเหมือนกับระหว่าง Canyon Endurace กับ Ultimate คือ
ทรงท่อล่าง, ท่อตั้ง, กับ seatstay เป็นแบบ D-Shape ช่วยเรื่องแอโร่นิดหน่อย
ส่วนทรงท่อนอนเป็นทรงคล้ายรูป 5 เหลี่ยมแบนๆ

อีกอย่างที่เหมือนกันคือฟีเจอร์ที่เน้นช่วยเพิ่มความสบายและซับแรงสะเทือนคือ จุดเชื่อม seatstay เหลื่อมไปเชื่อมกับท่อนอนเล็กน้อย ไม่ได้เชื่อมกับท่อนั่งตรงๆ
จุดยึดหลักอานอยู่ต่ำลง ช่วยเพิ่มระยะให้ตัวของหลักอาน

**ชุด cockpit: Canyon H31 Ergocockpit** เป็นชุดแฮนด์กับสเต็มในชิ้นเดียว สเต็มยาว 100mm แฮนด์กว้าง 420mm
ระยะ reach 70mm, drop 128mm น้ำหนักตามสเป็ค 285 กรัม

ผมชอบตรงที่มี backsweep ที่ 6 องศา ทำให้แฮนด์ด้านบนโค้งเข้ามาหาตัวนิดหน่อย
จับด้านบนแล้วเข้ามือดีมาก ระยะ reach น้อยก็ช่วยให้ไม่ต้องเอื้อมเยอะ

ข้อตินิดเดียวคือ รู้สึกว่ามันกว้างไปหน่อย เมื่อเทียบกับแฮนด์ Syntace ขนาด 420mm เท่ากันแล้ว
ผมรู้สึกว่าชอบความกว้างแฮนด์ของ Syntace มากกว่า

**หลักอาน Canyon S15** ที่ดูเทคโนโลยีล้ำดี
เป็นแท่งหลักอานคาร์บอน 2 ชิ้นประกบกัน (leaf spring) ช่วยเรื่องความนุ่มสบายและซับแรงสะเทือน
ตัวจับสามารถปรับระยะเยื้องหลัง (setback) ได้สองแบบคือ 13mm กับ 25mm

แต่ใช้งานจริงยุ่งยากนิดหน่อยครับ เวลาจะปรับเบาะให้ก้ม-เงย
ต้องถอดหลักอานออกมาจากเฟรมก่อน แล้วปรับเลื่อน แล้วค่อยใส่กลับเข้าไปในเฟรม

สิ่งที่สำคัญกว่านั้นคือ มันเป็นหลักอานเยื้องหลัง สำหรับผมที่ช่วงขาสั้น ถ้าใช้หลักอานเยื้องหลังกับคันนี้ มันต้องเลื่อนเบาะมาหน้าสุด เซ็ตรถออกมาแล้วดูแปลกๆ
สุดท้ายเลยเปลี่ยนไปใช้หลักอานตรงของ Syntace แทน ชีวิตง่ายขึ้นเยอะ
แต่เสียดายเหมือนกันที่ไม่ได้ใช้หลักอาน S15 ที่มากับเฟรม

ตัวเฟรมเป็นสีเงิน เคลือบด้าน ไม่ค่อยมีลวดลายอะไร ดู minimal ดี

เนื่องจากเป็นเฟรมแนว endurance องศาจึงค่อนข้างปั่นสบาย
ไซส์ M มีระยะ reach ที่ 382mm ระยะ stack ที่ 578mm บวกกับชุด cockpit ที่มีระยะไม่ยาวมาก
พอประกอบออกมาเป็นคันแล้ว ถึงไม่ต้องรองแหวนล่างสเต็ม ก็ยังได้ท่าปั่นที่สบายอยู่

### ชุดเกียร์ Shimano Ultegra Disc R8020

ชุดเกียร์ hydraulic disc brake รุ่นรองท็อปจากค่าย Shimano
ชุดจานหน้าขนาด 50/34T ขายาว 172.5mm
ตีนผีขายาว ใช้เฟืองหลัง 11-32T เป็นสูตรสำเร็จที่ลอกมาจากคันเดิม
เพียงพอสำหรับการปั่นทัวไป หรือไต่ดอยที่ได้ไปบ่อยๆ

ใบดิสก์ใช้ขนาด 140mm ทั้งหน้าและหลัง
เคยใช้ทั้ง Ultegra และ Dura-Ace พบว่าประสิทธิภาพไม่ต่างกันเลย
แต่ใบดิสก์ Dura-Ace หล่อกว่า

ในการใช้งานจริง ชุดเกียร์ Ultegra นั้นไม่มีอะไรให้ติ ทำงานได้สมบูรณ์แบบตามที่ควรจะเป็น
ผมใช้งานมา 3 ปี ยังไม่เคยมีปัญหาเลยทั้งระบบเกียร์และระบบเบรค

อย่างไรก็ตาม สำหรับผมแล้ว ชุดเกียร์ disc brake มีเรื่องจุกจิกมากกว่า rim brake
เช่น ใบดิสก์สีกับผ้าเบรค, เบรคหอนเวลาลงเขายาวๆ ตอนฝนตก, ใบดิสก์เบี้ยว,
หรือการทำความสะอาดผ้าเบรค การตั้งเบรคที่มีรายละเอียดเยอะกว่า rim brake

### ล้อ Token Ventous Disc + ยาง Continental GP5000 (ยางงัด)

token ได้เบา, ราคาดี, tubeless ready แต่ไม่มีจุก tubeless ให้

GP5000 28mm นุ่มดี แต่ถ้าถามว่าเร็วไหม ไหลไหม หนึบไหม ตอบไม่ได้นะ

## ความรู้สึกจากการใช้งาน

## สรุป

references

- https://static.canyon.com/specials/ultimate-cf-slx/download/Whitepaper-Ultimate-CF-SLX-2016-en.pdf

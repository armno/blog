---
categories:
- Life
comments: true
date: 2007-11-03T21:12:23Z
description: ความแตกต่างระหว่างดาวฤกษ์กับดาวเคราะห์น้น นอกจากเรื่องแสงสว่างในตัวเองแล้ว
  ยังมีประเด็นอื่นๆ ที่น่าสนใจอยู่อีกด้วย
slug: stellanplanet
tags:
- ดวงดาว
- ดาวฤกษ์
- ดาวเคราะห์
- ดูดาว
title: ดาวฤกษ์ - ดาวเคราะห์
url: /2007/11/03/stellanplanet/
wordpress_id: 8
---

สำหรับดวงดาวที่เรามองเห็นในเวลากลางคืนนั้น เกือบทั้งหมดเป็นดาวฤกษ์ครับ ตามที่เรียนกันมาตั้งแต่เด็กๆ ถ้ามีคนถามว่า ดาวฤกษ์ หมายถึงอะไร เราก็คงตอบเหมือนๆกันทุกคนว่า **ดาวฤกษ์ หมายถึง ดาวเคราะห์ที่มีแสงสว่างในตัวเอง** ใช่มั้ยล่ะ ในหนังสือมันเขียนไว้แบบนี้นี่นา เอาล่ะ ถือว่าเป็นคำตอบที่ถูกละกัน แต่คงไม่ใช่ประเด็นสำคัญเพียงประเด็นเดียวที่จะตัดสิน ว่าดาวดวงไหนเป็นดาวฤกษ์ หรือดาวเคราะห์ สำหรับผม ดาวฤกษ์หมายถึงดาวที่สามารถผลิตพลังงานได้เอง มีลักษณะเป็นก้อนแก้สมวลมหาศาล การที่มันผลิตพลังงานได้เอง ทำให้เกิดแสงส่องสว่างขึ้นได้ ดาวฤกษ์ที่เราเห็นกันทุกวันก็ได้คือดวงอาทิตย์ของเรานั่นเอง

<div class="aligncenter">
    <img src="http://files.armno.in.th/uploads/2007/11/hs-2005-02-e-full_jpg.jpg" alt="Light Echoes From Red Supergiant Star V838 Monocerotis">
</div>

_ภาพจาก [hubblesite.org](http://hubblesite.org/gallery/album/star/pr2005002e/)_

ส่วนดาวเคราะห์นั้น สหพันธ์ดาราศาสตร์สากล ได้ให้คำนิยามของดาวเคราะห์ไว้ดังนี้ครับ _(24 สิงหาคม 2549)_

1. ไม่ใช่ดาวฤกษ์
2. ไม่ใช่ดวงจันทร์บริวาร
3. มีแรงดึงดูดมากพอที่จะทำให้โครงสร้างของดาวเป็นทรงกลม
4. เป็นดาวที่โคจรรอบดาวฤกษ์
5. มีขนาดเส้นผ่านศูนย์กลางอย่างน้อย 500 ไมล์

ซึ่งตอนนี้ ดาวพลูโตที่เคยเป็นดาวเคราะห์ดวงที่ 9 ก็ไม่ได้เป็นดาวเคราะห์อีกแล้ว แต่กลายเป็น **ดาวเคราะห์แคระ** ไปซะงั้น น่าสงสารจัง

<div class="aligncenter">
    <img src="http://files.armno.in.th/uploads/2007/11/Pluto-b-600x547.jpg" alt="ดาว Pluto กับ Charon ฝาแฝด">
</div>

_ภาพจาก [Planetsforkids.org](http://www.planetsforkids.org/planet-pluto.html)_

เอาล่ะ ดูเหมือนจะเป็นวิชาการมากไปแล้ว เรามาดูเรื่องน่ารู้ของดาวฤกษ์และดาวเคราะห์กันบ้างดีกว่า

1. ดาวฤกษ์เป็นก้อนแก๊สขนาดยักษ์ มวลทั้งหมดของมันอยู่ในสถานะแก๊สที่หนาแน่นยิ่งยวด หรือพลาสมา (แก๊สมีประจุ) แต่ยังไงก็ตาม แก๊สก็ยังเป็นแก๊ส หมายความว่า **ถ้าเราไปถึงดาวฤกษ์ได้ เราสามารถเดินผ่านมันไปได้โดยไม่ชนกับอะไรเลย** เพราะมันเป็นแก๊สนั่นเอง แต่ใครจะทนร้อนไหวล่ะ!
2. นักดาราศาสตร์ประมาณการไว้ว่า จักรวาลของเรามีดาวฤกษ์อยู่ **70,000,000,000,000,000,000,000** ดวง!!!
3. ดาวฤกษ์ที่อยู่ใกล้โลกของเรามากที่สุด คือดาว **พร็อกซิมาเซ็นทอรี่** ซึ่ออยู่ห่างออกไปประมาณ 4.2 ปีแสง ส่วนที่สว่างที่สุด(ไม่นับดวงอาทิตย์) คือ **ดาวซิริอุส** ที่คนไทยเรียกว่า ดาวโจร นั่นแหละ
4. ดาวฤกษ์ทั้งหมด มีมวลอยู่ระหว่าง **0.08 - 100** เท่าของดวงอาทิตย์เท่านั้น ไม่มากไม่น้อยไปกว่านี้ มีเหตุผลนะ ไว้วันหลังจะมาบอก

เอาไว้แค่นี้ก่อนละกัน เดี๋ยวจะยาวเกินไป ไม่อยากอ่านกันพอดี
ขอบคุณแหล่งข้อมูล - [Wikipedia.org](http://th.wikipedia.org), หนังสือ **เอกภพ เพื่อความเข้าใจในธรรมชาติของจักรวาล**

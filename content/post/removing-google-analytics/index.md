---
title: "Google Analytics"
date: 2020-01-18T14:46:32+07:00
url: /2020/01/18/removing-google-analytics
description:
thumbnail:
tags:
- web
- blog
- analytics
- tracking
categories:
- web development
- personal
---

ผมใช้ Google Analytics ตั้งแต่วันแรกที่เขียนบล็อก (ปี 2007, ตอนนั้นใช้ WordPress)

ตอนนั้นผมต้องการแค่จะรู้ว่าข้อมูลสถิติพื้นฐานทั่วไป

- วันๆ หนึ่งมีคนเข้าบล็อกเท่าไหร่
- บล็อกที่เขียนตอนใหม่มีคนเข้ามาอ่านบ้างไหม
- โพสต์ไหนที่ได้รับความนิยม (เพื่อเป็นแนวทางในการเขียนโพสต์ต่อๆ ไป)
- keyword ที่ถูก search แล้วมาเจอบล็อก มีอะไรบ้าง

ซึ่ง Google Analytics ก็ตอบโจทย์ได้พอดี และติดตั้งได้ง่ายมากผ่าน WordPress plugin
แถมมีข้อมูลสถิติต่างๆ ให้ดูใน dashboard ของ WordPress ได้เลย

แต่เอาเข้าจริงๆ ผมก็ไม่ได้ทำอะไรกับข้อมูลพวกนั้น นอกจากดูเล่น
และเอาไว้เผื่อมีคนถามว่า แต่ละวัน หรือแต่ละเดือน มีคนเข้าอ่านบล็อกเท่าไหร่
จะได้ตอบได้ (ซึ่งก็ไม่เคยมีใครถามนะ)

## ปัญหาของ Google Analytics

(ต้องออกตัวก่อน ว่าเป็นปัญหาของผมนะ อาจจะไม่ได้เป็นปัญหาสำหรับทุกคน)

Google Analytics ตอนนี้ เทียบกับเมื่อ 12 ปีก่อนแล้ว ถือว่าพัฒนาไปไกลมาก
ผมเองตามไม่ทันมานานแล้ว มีฟีเจอร์มากมายที่ผมไม่รู้จัก และใช้ไม่เป็น 😅

และมีเหตุผลที่ผมเอา Google Analytics ออกจากบล็อกอีก 2 ข้อใหญ่ๆ ด้วยกัน

1. tracking script ซึ่งเป็น JavaScript ถูกบล็อกจากได้ ad-blocker หรือจากบาง browser (เช่น Brave) ทำให้ข้อมูลที่ได้อาจไม่ตรงกับที่เป็นจริง
2. user privacy - ผมไม่รู้ว่าตอนนี้ Google Analytics (แอบ)เก็บข้อมูลอะไรเกี่ยวกับคนที่เข้ามาอ่านบล็อกบ้าง นอกเหนือจากที่จำเป็น

ซึ่ง 2 ข้อนี้ก็เป็นประเด็นสำคัญ ไม่เฉพาะกับ Google Analytics เท่านั้น
แต่ยังรวมถึง 3rd-party script อื่นๆ ที่ทำออกมาให้ใช้ฟรีๆ
แลกกับการเก็บข้อมูลของคนที่เข้ามาอ่านบล็อกของเรา

ในความ "ฟรี" นั้นก็มีราคาที่ต้องจ่าย ผมไม่อยากให้คนที่เข้ามาอ่านบล็อกนี้ฟรีๆ ต้องมา "จ่าย" (เป็นข้อมูล) อะไรให้ใคร

## ทางเลือกอื่น

พบ combo ที่พอจะตอบโจทย์ได้ก็คือ Google Search Console กับ Netlify Analytics

- Google Search Console เก็บข้อมูลคนเข้าเว็บผ่าน Google Search, จำนวนหน้าที่ Google index ได้, keyword ที่เข้ามา
- Netlify Analytics แสดงข้อมูล Pageviews, Unique visitors, URL ที่มีคนเข้าเยอะๆ

ทั้งสองไม่ต้องใส่ 3rd-party JavaScript ไว้ในฝั่ง client: Google Search Console ต้องการแค่การยืนยันความเป็นเจ้าของเว็บหรือโดเมน ส่วน Netlify Analytics นั้น แค่มีเว็บอยู่บน Netlify
และมีตังค์จ่าย 💵 ก็ใช้ได้เลย

ทั้ง 2 service รวมกันก็เพียงพอแล้วที่มีข้อมูลเท่าที่ผมอยากดู และไม่เบียดเบียน privacy ของ user บนเว็บของเรา

> Netlify Analytics

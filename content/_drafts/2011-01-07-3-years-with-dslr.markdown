---
comments: true
date: 2011-01-07 08:08:53
layout: blog
slug: 3-years-with-dslr
title: 3 ปี กับ DSLR
wordpress_id: 1465
categories:
- Life
tags:
- Nikon D60
- กล้องดิจิตอล
- ภาพถ่าย
---

สวัสดี ..

วันที่ 7 มกราคม 2554 ครบรอบ 3 ปีพอดี ที่คุณแม่ผมซื้อกล้อง DSLR [Nikon D60](http://armno.in.th/content/nikon-d60) ให้ครับ .. เร็วดีเหมือนกัน แป๊ปๆเอง ถ่ายรูปมาก็ 3 ปีแล้วเหรอเนี่ย


### ปีแรก


จำได้ว่า กดๆๆ อย่างเดียว ไม่ค่อยได้คิดอะไรเลย .. ออกทริปครั้งนึง ถ่ายมาไม่ต่ำกว่า 300 รูป ตอนนั้นก็เฉยๆครับ ตอนนี้ลองนึกดูแล้วเยอะเกินไป เทียบกับรูปที่ยังซ้ำกันเยอะๆ และไม่ค่อยมีอะไรต่าง .. ประมาณว่า ถ่ายมุมเดียวกันประมาณ 3-4 รูปตลอด ทำให้รูปที่ใช้ไม่ได้ และไม่ได้ใช้ ค่อนข้างจะเยอะ .. แต่ดีตรงที่ ผมคุ้นกล้องเร็วมากเลย จนใช้กล้องคนอื่นไม่เป็น :O .. เป็นช่วงแห่งการเรียนรู้และเปิดโลกทัศน์! อ่านหนังสือ อ่านเว็บ ดูรูป เยอะมากกก

[![](http://files.armno.in.th/uploads/2011/01/CSC_0065.jpg)](http://files.armno.in.th/uploads/2011/01/CSC_0065.jpg) รูปนี้เป็นรูปใบแรกๆที่ถ่ายเลยนะเนี่ย


### ปีสอง


ปีนี้น่าจะเป็นปีที่ถ่ายรูปเยอะที่สุด เพราะต้องไปนั่นมานี่ประจำเลย แต่จำนวนรูปที่ถ่ายต่อครั้งเริ่มน้อยลงครับ .. อีกอย่าง พร็อบเริ่มเยอะขึ้น มีขาตั้งกล้อง มีเลนส์เทเลฯ มีรีโมท เริ่มเปลืองตังค์แล้ว อยากได้นั่นได้นี่ ดีตรงที่ว่าไม่มีตังค์ ไม่งั้นคงหมดไปเยอะอยู่ .. เป็นปีที่มีความสุขกับการถ่ายรูปเยอะดีครับผม

[![](http://files.armno.in.th/uploads/2011/01/DSC_5580.jpg)](http://files.armno.in.th/uploads/2011/01/DSC_5580.jpg) พระจันทร์เสี้ยว ช่วงหน้าฝน ปี 2009


### ปีสาม


ก็คือปี 2010 ที่ผ่านนี่แหละครับ .. ปีนี้ความคิดเปลี่ยนไปเยอะเลยเกี่ยวกับการถ่ายภาพ เริ่มติสต์มากขึ้น ?! .. มีคำถามกับตัวเองเสมอว่า **มึงถ่ายรูปไปทำไมวะ .. จำเป็นไหมต้องดั้นด้นไปทุกๆที่เพื่อไปถ่ายรูป .. คุณค่าของมันคืออะไร** .. เห็นไหมครับ คำถาม abstract ทั้งนั้นเลย (คงเป็นเพราะเรียนจบเจอกับชีวิตทำงานแล้วด้วยมั้ง) .. เลยตั้งเป้าให้กับตัวเองใหม่ **ถ่ายรูปอย่างมีความสุข** ไม่เฉพาะแค่เรา แต่ควรเป็นคนที่เราอยากแบ่งปันด้วย (เหตุนี้เองรูปส่วนมากจึงถูกอัพโหลดที่ Facebook) .. อยากให้รูปถ่ายมันสื่อความหมาย สื่อความคิดหรือความรู้สึกได้ เหมือนงานศิลป์ชิ้นนึง (โห้ววว) และที่สำคัญ มันต้องมีคุณค่าด้วย

[![](http://files.armno.in.th/uploads/2011/01/DSC_8313-2.jpg)](http://files.armno.in.th/uploads/2011/01/DSC_8313-2.jpg) ถ่ายรูปกับเพื่อนๆ และอาจารย์ ก่อนเรียนจบกัน


### ปีต่อไป ..


ก็ยังจะถ่ายรูปต่อไปเรื่อยๆครับ กล้องผมก็เรื่อยๆ ยังทำงานได้ดีอยู่ .. ไม่รู้เหมือนกันว่าวันนึงจะเบื่อมั้ย แต่ที่แน่ๆตอนนี้ยังนะ :) ยิ่งปีนี้ มีเพื่อนอีกหลายๆคนที่มาจับกล้องถ่ายรูปด้วยกัน คิดว่าคงเป็นอีกปีนึงที่สนุกครับ


### สุดท้าย ..





	
  * ขอบคุณคุณพ่อคุณแม่ ที่สนับสนุนเรื่องการถ่ายภาพ และงานอดิเรกอื่นๆของผมด้วยดีเสมอมา

	
  * ขอบคุณพี่ชาย (ที่ใช้กล้อง Nikon D60 เหมือนกันด้วย) ที่ชอบชวนไปถ่ายรูป และสนับสนุน [CPL](http://armno.in.th/%e0%b8%9f%e0%b8%b4%e0%b8%a5%e0%b9%80%e0%b8%95%e0%b8%ad%e0%b8%a3%e0%b9%8c-hoya-hd-cp-l-%e0%b8%95%e0%b8%ad%e0%b8%99%e0%b8%97%e0%b8%b5%e0%b9%88-1)

	
  * ขอบคุณคนทุกคน สิ่งของทุกสิ่งทุกอย่างที่เคยได้เคยเก็บภาพไว้

	
  * ขอบคุณทุกคนบนโลกนี้ .. (เอ้า ซะอย่างงั้น)




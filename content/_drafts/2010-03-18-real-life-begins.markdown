---
comments: true
date: 2010-03-18 23:44:28
layout: blog
slug: real-life-begins
title: เริ่มต้นชีวิตจริง
wordpress_id: 1141
categories:
- Life
tags:
- blog
- Ubuntu
- ทำงาน
- อามโน
---

ถ้าดูจากวันที่แล้ว ก็ครบ 1 เดือนพอดี ที่ผมดอง Blog นี้ไว้ ฮ่าาา .. มันยุ่งๆน่ะครับ มัวแต่จัดการชีวิต วันนี้แวะมา Update กันหน่อย เพื่อบอกให้โลกรู้ว่า ผมยังมีชีวิตอยู่นะ



	
  1. **เรียนจบแล้ว** .. หลังจากที่คร่ำเคร่งกับการเรียนมาตลอด 4 ปี โดยเฉพาะช่วงท้ายๆที่ต้องทำ Project จบ สุดท้ายก็เรียนจบตามหลักสูตร 4 ปีจนได้แบบไม่ขาดไม่เกิน เกรดจบอาจไม่สวยหรูอย่างใครๆ แต่ความรู้ติดตัวก็พอมีบ้างล่ะ

	
  2. **ทำงานแล้ว** .. จริงๆแล้วเริ่มทำงานตั้งแต่ยังเรียนไม่จบแล้วล่ะครับ (ปลายเดือนมกราฯ) ผมเองไม่ได้เก่งขนาดที่ว่ามีใครมาจองตัวตั้งแต่เนิ่นๆ แต่คงเป็นเพราะความโชคดีมากกว่า ที่อะไรๆมันก็พาไปซะหมด ผมโชคดีตรงที่ได้งานแบบไม่ต้องเหนื่อยมาก โชคดีที่ได้ทำงานที่ชอบ โชคดีที่ที่ทำงานอยู่ในใกล้มอชอมากๆ (มากจริงๆ อยู่ตรงหน้ามอเลย) .. ก็ทำงานเกี่ยวกับ Web Programming นี่แหละครับ ใช้ CakePHP เป็นหลัก มี Design บ้าง

	
  3. **เปลี่ยนมาใช้ Ubuntu** .. หลังจากใช้ Windows 7 มานาน ตอนนี้หันมาใช้ Ubuntu 9.10 แต่ไม่รู้จะไปได้ซักกี่น้ำกัน ตอนนี้เริ่มรู้สึกอึดอัดแล้ว มี Application บางตัวที่อยู่ดีๆก็ปิดตัวเองไปดื้อๆ เน็ตที่ต่อได้มั่ง ไม่ได้มั่ง สมกับเป็น Open Source Software จริงๆเลย .. แต่ยังไงก็ต้องมี Windows XP ไว้ใน VirtualBox อยู่ดี เพราะหาตัวแทน Windows Live Writer ไม่ได้ ซึ่งเป็นโปรแกรมที่ผมขาดไม่ได้เลยล่ะครับ สำคัญยิ่งกว่า Office ซะอีก
ตอนนี้ใช้ Windows 7 เหมือนเดิมละครับ ^^"

	
  4. **ยังมีอะไรหลายอย่างที่อยากทำ **.. เป็นวัยทำงานก็พอมีเวลาว่างอยู่บ้างครับ แต่ติดตรงที่มันเหนื่อยหลังจากเลิกงานนี่แหละ ไม่ค่อยอยากจะทำอะไรเท่าไหร่ ที่ผ่านมาก็หาหนังสือมาอ่านบ้าง ไปถ่ายรูปเล่นบ้าง แต่ก็ยังมีรายการสิ่งที่อยากทำอยู่ยาวเฟื้อยเลยล่ะ

	
  5. **Blog นี้ยังต้องปรับปรุงอีกเยอะ **.. อาจจะทำเป็นกึ่งๆ Portfolio กับ Blog ที่สำคัญคือต้องออกแบบใหม่ และก็จัด Photo Gallery ใหม่ด้วยครับ


วันนี้แวะมาทักทายแค่นี้ครับผม รักษาสุขภาพกันด้วยนะครับ ช่วงนี้อากาศร้อนๆแปลกๆ ^^"

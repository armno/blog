---
comments: true
date: 2008-09-23 20:12:30
layout: blog
slug: zickr-goes-south
title: Zickr! เป็นอะไรไป?
categories:
- Life
tags:
- blog
- Google
- SEO
- Social Bookmark
- Tags
- Traffic
- Zickr
- คลิป
---

ผมรู้จักคำว่า **Social Bookmarking** ก็เพราะ **[Zickr.com](http://zickr.com)** ครับ ส่วนที่อื่นๆได้มารู้จักกันภายหลัง เช่น [duocore.tv](http://duocore.tv) หรือ [thaizad.com](http://thaizad.com)

ช่วงแรกที่ผมเริ่มเขียนบล็อกใหม่ๆ (ประมาณปลายปีที่แล้ว) Zickr! คึกคักมากครับ และผมก็เลือกที่จะซับมิตบทความในบล็อกไปที่ Zickr! เป็นที่แรก แต่หลังๆมานี้ เริ่มเงียบเหงา คนซับมิตเยอะขึ้น แต่คนโหวตกลับน้อยลง น่าสนใจคือส่วนทางขวามือครับ คนโหวตเยอะสุด 10 อันดับแรก ที่พักหลังมานี้ ถึงแม้จะเป็นอันดับหนึ่ง ก็ได้ไม่ถึง 10 คะแนน ผิดกับเมื่อก่อน ที่แตะ 20 

บอกก่อนนะครับว่า **บทความนี้ไม่ได้มีเจตนาจะดิสเครดิต Zickr! แต่อย่างได**

วันนี้ผมก็เข้าไปดู Zickr ตามปกติครับ จะดูหน่อยว่าวันนี้มีอะไรเกิดขึ้นบ้าง สิ่งที่ผมพบก็คือ

[![zickr](http://www.armno.in.th/wp-content/uploads/2008/09/zickr-thumb.png)](http://www.armno.in.th/wp-content/uploads/2008/09/zickr.png)

9 ใน 10 เป็นเรื่อง **คลิปโฟร์-มด** … อีกเรื่องเป็นอั้ม ไม่ใช่โฟร์มด และเข้าใจว่าเป็นเรื่องดัก… ด้วยครับ

ไหนลองดูซิ คนโหวตเท่าไหร่ถึงไปอยู่อันดับแรกได้

[![top1](http://www.armno.in.th/wp-content/uploads/2008/09/top1-thumb.png)](http://www.armno.in.th/wp-content/uploads/2008/09/top1.png)

45 Votes ยังครับ ยังไม่ใช่ของจริง ของจริงต้องนี่ต่างหาก

[![top0](http://www.armno.in.th/wp-content/uploads/2008/09/top0-thumb.png)](http://www.armno.in.th/wp-content/uploads/2008/09/top0.png)

คนกดโหวตไปเป็นร้อย ทำไปได้ .. เขาคงคิดว่า สมัครสมาชิกก่อน ถึงจะโหลดคลิปได้ (ผมอ่านคอมเม้นต์แล้วเดาๆเอา) ไม่ได้รู้เลยว่า Zickr.com เป็น Social Bookmark แห่งหนึ่ง คิดแค่ว่าเป็นเว็บๆหนึ่งเท่านั้น

เข้าไปอ่านคอมเม้นต์ดู มีแต่คนทิ้งเมลไว้ให้ คงเข้าใจว่า ให้ส่งคลิปไปที่เมลนี้หน่อย ประมาณนี้

ผมมาลองนั่งๆนึกดูแล้ว Zickr! ทำ **SEO** มาค่อนข้างดี แท็กส์ของ Zickr! นั้น ติดอินเด็กซ์ที่ Google ง่ายมาก ที่สำคัญ อันดับดีซะด้วย อันนี้จริงๆครับ เจอมากับตัว แท็กส์บล็อกผมแรงสู้ Zickr!ไม่ได้ ทราฟิกมาที่บล็อกนี้ โดยเฉพาะคีย์เวิร์ดคำว่า **[กำเนิดดาวฤกษ์](http://www.armno.in.th/content/%E0%B8%81%E0%B8%B3%E0%B9%80%E0%B8%99%E0%B8%B4%E0%B8%94%E0%B8%94%E0%B8%B2%E0%B8%A7%E0%B8%A4%E0%B8%81%E0%B8%A9%E0%B9%8C)** ช่วงก่อนนั้น เวลาไปค้นใน Google จะเจอ Zickr! ก่อน แล้วค่อยส่งมาที่บล็อกนี้อีกที เรื่องคลิปพวกนี้ก็คงเหมือนๆกัน 

เรื่องแท็กส์คำว่า "คลิปโฟร์มด" นี่จะไปโทษ Zickr! ว่าเป็น Grey Hat SEO ก็ไม่ได้ครับ เพราะแท็กส์เป็นระบบอัตโนมัติ ติดทุกแท็กส์อยู่แล้ว

ผมไม่ได้ต้องการจะสื่ออะไรมากกว่านี้ครับ แค่อยากจะบอกว่า **มัน แปลก ดี นะ** Zickr! ที่เหงาๆอยู่ คึกคักขึ้นมาในทันที

ผมขอไม่ใส่แท็กส์เป็น "คลิปโฟร์มด" ละกันครับ เดี๋ยวคึกคักแบบ Zickr! ขึ้นมา เกรงว่าลิงน้อยจะรับไม่ไหว 
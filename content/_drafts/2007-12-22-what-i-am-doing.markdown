---
comments: true
date: 2007-12-22 11:27:03
layout: blog
slug: what-i-am-doing
title: สิ่งที่ผมทำอยู่
wordpress_id: 112
categories:
- Life
tags:
- มังกี้อามโน
- สเปซ
- เว็บที่ผมทำ
---

เฮ้อ... เหนื่อยจังเลย ขอบ่นหน่อยนะ เพิ่งซักผ้าเสร็จ เป็นนักศึกษาไม่ได้มาหาความรู้เพียงอย่างเดียว เหมือนมาเข้าค่ายเลยแฮะ ต้องทำทุกอย่างด้วยตัวเอง และบางทีก็เผื่อคนอื่นด้วย เอาล่ะ วันนี้มาสาธยายเรื่องเว็บที่ผมทำอยู่มั่งดีกว่า

ผมรู้จักอินเตอร์เน็ตตอนม. 1 ช้าไปใช่ไหมครับ ถูกแล้วล่ะเพราะผมมันเด็กบ้านนอก ถ้าจำไม่ผิดช่วงนั้นเป็นยุคที่ดอทคอมกำลังบูมรึเปล่า อะไรๆก็ดอทคอมไปหมด  กิจกรรมที่ผมรู้จักครั้งแรกคือการรับส่งอีเมลครับ  อีเมลแรกของผมอยู่ที่** [Chaiyo.com](http://www.chaiyo.com)** ต่อมาจึงเปลี่ยนมาใช้ **[Thaimail.com](http://www.thaimail.com)** เปลี่ยนไม่รู้เพราะอะไรเหมือนกัน  หลังจากนั้นในช่วงม.2 ก็เริ่มสนใจการทำเว็บ และเริ่มทำเว็บเองตั้งแต่นั้นเป็นต้นมา  ผมรู้สึกมีความสุขเล็กๆอย่างบอกไม่ถูก เมื่อเห็นเว็บที่ผมเขียนไปปรากฏอยู่บนบราวเซอร์  แต่มันก็แค่เว็บกิ๊กๆก๊อกๆธรรมดา  ผมยังเก็บงานแรกที่ผมเขียนไว้อยู่ในคอม  มาเปิดดูตอนนี้ตลกเลย เอ๊ะตอนนั้นเราทำไปได้ไงหว่า HTML ล้วนๆนะนั่น  แต่สำหรับผมแล้วมันเป็นการเริ่มต้นที่ดีเลยล่ะ ช่วงก่อนมีคนมา(ใช้)ให้เขียนเว็บด้วย **HTML+DreamWeaver** ไปเกือบไม่เป็นเลย ลืมหมดแล้ว

ทำเว็บเรื่อยเปื่อยมาจนถึงประมาณม.5 มั้งถ้าจำไม่ผิด  เริ่มรู้จัก CMS จาก [Thaicreate.com](http://www.thaicreate.com) หลังจากนั้นก็บ้า CMS อยู่พักใหญ่ๆ ลองเกือบทุกอันตั้งแต่ Mambo , Joomla, Koobi _(ยกเว้น Nuke)_ เว็บบอร์ดก็ทั้ง IPB, phpBB, SMF, YabbSE พวกโบราณๆพวกนั้นลองมาหมดแล้วล่ะ แต่ช่วงนั้นไหงไม่รู้จัก Wordpress ว้า... เอาเถอะนั่นมันเป็นช่วงเวลาของการทดลอง สุดท้ายผมก็มาลงเอยที่** IPB** อย่างเดียวเพราะอยากทำไว้ให้เพื่อนๆในห้องคุยกัน  ส่วน **Wordpress** นี่มารู้จักเอาทีหลังครับ

ตั้งแต่ทำเว็บเป็นมาจนถึงวันนี้ ไม่เคยนับเหมือนกันว่าทำไปกี่อัน  เพราะส่วนมากไม่เป็นชิ้นเป็นอันซักอย่าง (แฮ่...) ตอนนี้ที่ดูๆอยู่ทุกวันก็มีดังนี้ครับ



	
  1. **[Nan in CMU!](http://www.nancmu.com)** เกิดจากการรวมกลุ่มของเพื่อน พี่ น้องชาวน่านในมหาวิทยาลัยเชียงใหม่ เราอยู่กันเป็นจังหวัดครับ ไม่มีใครจริงใจเท่าคนบ้านเดียวกัน นอกจากรวมกันในมอ.แล้ว ก็มีเว็บเป็นอีกที่หนึ่งที่จะเอาไว้เจอกันได้ (นอกจาก hi5.com นะ -*-) ทั้งพวกเราและน้องๆในจังหวัดที่อยากเรียนมอชอ  เว็บนี้ผมเริ่มมันอีกครั้ง หลังจากเคยมีรุ่นพี่ทำและก็เลิกไปแล้ว ตอนนี้ยังใช้ Wordpress ทำไปก่อน (คิดไรไม่ออกก็ wp) กำลังจะเปลี่ยนเป็น **Drupal** ครับ

	
  2. [MonkeyArmNo.com](http://www.armno.in.th/) คงไม่ต้องบรรยายมาก บล็อกเกี่ยวกับเรื่องดาราศาสตร์และการดูดาวเบื้องต้น พอดีผมชอบดูดาวมากน่ะครับ อยากเขียนอะไรเก็บไว้มั่ง กะไว้ว่าจะเขียนทุกเรื่องที่ผมรู้น่ะ ถึงมันไม่มากแต่ผมก็อยากเขียน แค่นั้นแหละ

	
  3. [AHM-Alive!](http://ahm-alive.spaces.live.com/) มันเป็นสเปซของ **Windows Live!** น่ะครับ ผมเขียนไดอารี่ที่นั่นเกือบทุกวัน ผมให้ความสำคัญกับมันมากพอๆกับบล็อกทุกอันที่ผมมีอยู่ ผมเขียนทุกอย่างที่เป็นตัวผมเองไว้ที่นั่น เขียนเพราะว่ามีคนที่รู้จักเค้าชอบมาอ่านบ่อยๆ ถึงแม้เป็นสังคมเล็กๆ แต่มันก็อบอุ่นที่สุดแล้วล่ะครับ เพราะทุกคนก็สนิทกันทั้งนั้น

	
  4. [® ÄrmÑò™ ± I'll be here forever](http://armno.spaces.live.com)  สเปซอีกอันนึงครับ แต่อันนี้เป็นอันแรกที่ผมทำ ต้องเปลี่ยนเป็นสเปซปัจจุบันเพราะผมเปลี่ยนอีเมล เลยต้องเปลี่ยนสเปซไปด้วย ตอนนี้ก็ไม่ได้อัพแล้ว ที่นั่นผมเขียนบล็อกเอ็นทรีไว้ 98 บล็อก ถ้าไปลองอ่านๆดูก็คงจะรู้จักผมมากขึ้นอีกเ



---
comments: true
date: 2011-10-16 20:00:51
layout: blog
slug: fix-headphone-by-poorman
title: ซ่อมหูฟัง 6 บาท
wordpress_id: 1877
categories:
- Life
tags:
- AKG 420P
- ฟองน้ำ
- หูฟัง
---

วันว่างของผมมักจะหาอะไรเพี้ยนๆ ทำบ้าง นานๆ ที  วันนี้ซ่อมหูฟังกันดีกว่า .. หูฟังที่ผมใช้ที่บ้านนั้นเป็นรุ่น **AKG 420P** (เคย[รีวิวมั่วๆ](http://armno.in.th/2010/05/30/%e0%b8%a3%e0%b8%b5%e0%b8%a7%e0%b8%b4%e0%b8%a7-%e0%b8%ab%e0%b8%b9%e0%b8%9f%e0%b8%b1%e0%b8%87-akg-k420/) ไปนานแล้ว) แต่เนื่องจากการพกพาไปไหนเรื่อยเปื่อย พร้อมทั้งการเก็บรักษาอย่างดีด้วยการวางทิ้งไว้เฉยๆ ผลทำให้ฟองน้ำที่หุ้มตัวหูฟังเปื่อย และขาดออกอย่างไม่มีเยื่อไย .. ในภาพข้างข้างล่างนี้ โดนผมปอกลอกออกจนสิ้นแล้ว

![](http://farm7.static.flickr.com/6157/6249571196_34851ef283_z.jpg)

ใส่ไปนานๆ จะเจ็บหูมาก (ไม่รู้เป็นอ่าร้ายยย) ครั้นจะเอาไปซ่อมที่ร้านก็ขี้เกียจเกิน ร้านแม่งอยู่ไกล .. จำได้ว่าเคยเห็นวิธีการใส่ฟองน้ำเพี้ยนๆ จากเฮียมั่นคง ประมาณนี้ครับ [http://forum.munkonggadget.com/detail.php?id=13825](http://forum.munkonggadget.com/detail.php?id=13825) ผมก็เลยอยากลองทำดูบ้าง .. ติดที่เวลาและโอกาสไม่เอื้อ หาฟองน้ำดีๆ ไม่ได้ เลยซื้อฟองน้ำแบบนี้มา ราคา 6 บาท สี่เหลี่ยมยาวๆ เลย

![](http://farm7.static.flickr.com/6225/6249571990_1bd332c4ca_z.jpg)

แล้วก็เจาะให้ขนาดพอดีกับตัวหูฟัง .. ผมเจาะทะลุเลย

![](http://farm7.static.flickr.com/6117/6249044535_72da8c1223_z.jpg)

ตกแต่งให้สวยงาม .. สวยมั้ยเนี่ย

![](http://farm7.static.flickr.com/6156/6250278128_95990b134c_z.jpg)

เสร็จละครับ :)

**คำเตือน** -- อย่าเอาอย่างเลยครับ ถ้าคุณยังต้องการคุณภาพเสียงที่ใกล้เคียงของเดิม (หรือถ้าต้องการ คงต้องประณีตหน่อย ตามลิ้งก์เว็บมั่นคงข้างบนนะครับ) จุดประสงค์หลักของผมคือความสบายหูล้วนๆ ไม่ได้คำนึงถึงคุณภาพเลย (กากมาก กากพอๆ กับรูปลักษณ์) ซ่อมครั้งนี้ก็แค่ชั่วคราวครับ แก้ขัดก่อนเอาไปเปลี่ยน pad จริงๆ จังๆ .. หูฟังยอดนิยมตัวนึงต้องมาเปื้อนมลทินเพราะความขี้เกียจของผมเอง ^^"

**ผลลัพธ์** -- ใส่ได้นานขึ้นกว่าเดิม (นานกว่า 15 นาที) เสียงเห่ยลงอย่างเห็นได้ชัด เพราะว่าระยะห่างเยอะเกินไป (ฟองน้ำหนามาก) .. ย้ำเรื่องเสียงอีกทีนะครับ เห่ยลง แต่สำหรับผมนั้นถือว่ารับได้

ว่าแต่ว่า บ่ายวันอาทิตย์ คุณทำอะไรกันบ้างครับ ..

****

**อัพเดท** - 1 ตุลาคม 2555 ผมเอาหูฟังตัวนี้ไปเปลี่ยนฟองน้ำจริงๆ แล้วครับ ค่าเสียหาย 250 บาท คุณภาพวัสดุไม่ต่างจากของใหม่เลย ตามรูปข้างล่างครับ

![](http://farm9.staticflickr.com/8314/8043708984_58abe823ac_z.jpg)

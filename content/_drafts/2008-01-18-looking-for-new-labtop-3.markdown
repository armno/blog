---
comments: true
date: 2008-01-18 01:49:05
layout: blog
slug: looking-for-new-labtop-3
title: มองหาโน้ตบุ๊คตัวใหม่ ภาคสาม
wordpress_id: 121
categories:
- Life
tags:
- Vaio
- กลุ้ม
- โน้ตบุ๊ค
---

ไม่น่าเชื่อว่าจะมีภาคสามแล้ว  สำหรับการมองหาโน้ตบุ๊คคู่ใจสักเครื่อง  วันนี้ไปเดินดูที่พันธุ์ทิพย์เชียงใหม่มาครับ  ร้านแรกที่เข้าไปดูก็คือ Sony ไม่ได้ตั้งใจไปหา Vaio โดยเฉพาะหรอกครับ  พอดีมันอยู่ใกล้ทางเข้าที่สุด  ไปที่ร้านแอบตกใจเล็กน้อย ไม่รู้ทำไมวันนี้ชาวต่างชาติเยอะจัง  คนไทยไม่ค่อยมีเลย  ผมไปถึงก็เกือบค่ำแล้วล่ะครับ พอดีสอบเสร็จช้าไปหน่อย  บางร้านก็เริ่มเก็บของกันแล้ว แต่ที่ Sony คนยังเยอะอยู่เลย ว่าแล้วก็เข้าไปดูหน่อย เอ... CR หายไปไหนหมดหว่า หรือว่าขายไปหมดแล้ว ผมนึกในใจเมื่อเข้าไปดูในร้าน แล้วไม่พบ Vaio CR Series ซักเครื่อง  เดินวนครบรอบถึงบางอ้อเลย  เค้าเอาไปตั้งโชว์ไว้หน้าร้านนี่เอง ตาถั่วนะเรา

ก็เป็นไปตามที่คิดไว้แหละครับ ทั้งสเปค ทั้งราคา เหมือนกับที่ดูในเว็บทุกอย่าง ต่างกันตรงที่เราได้ไปจิ้มคีย์บอร์ดกับเกาทัชแพดเล่นเท่านั้นเอง เวลาผมเจอโน้ตบุ๊คสักตัว ผมมักจะจิ้มคีย์บอร์ดก่อนครับ  ถ้าคีย์บอร์ดโอเคก็จะลองเอามือไปเกาๆถูๆทัชแพดดู ถ้าไม่ประทับใจผมก็ไม่สนหรอกครับ  สำหรับ Vaio แล้ว ทั้งสองอย่างถือว่าผ่านครับ คียบอร์ดจะแปลกว่าชาวบ้านนิดหน่อย  น้ำหนักตัวเครื่องผมว่าก็ยังหนักอยู่นะ สำหรับผมน่ะ

หลังจากนั้นก็เดินเล่นไปเกือบทุกร้านที่มีโน้ตบุ๊คตั้งอยู่  พบว่าไม่เจอรุ่นไหนถูกใจเลย T-T หวังมากเกินไปรึเปล่าเนี่ย  ตอนนี้แอบลุ้น Vaio กับ BenQ อยู่น่ะครับ ส่วน Acer กับ Hp-Compaq เยอะมากๆแต่ก็งั้นๆแหละ ส่วนมากก็เหมือนๆกัน เฮ้อ... จะมีใช้ไหมหนอเรา

ใจหนึ่งก็อยากจะรอ CPU ใหม่จาก Intel (45nm) ลงตลาดโน้ตบุ๊คแบบเต็มตัวซักที  เพราะว่าถ้ามาแล้วเราได้ประโยชน์แน่ๆ ไม่ว่าจะซื้อหรือไม่ซื้อก็ตาม เพื่อนผมคนหนึ่งบอกว่า Core2Duo เดิมจะถูกลงอีก ถ้าเจ้านั่นมันมาแทนที่ ตอนนี้ความคิดกำลังตีกันอยู่ในหัวครับ

"จะซื้อวันนี้ก็กลัวพลาด" กับ "ถ้ากลัวพลาดก็ไม่ได้ใช้ซักที"

กลุ้ม... นิดนึง นอนดีกว่าเรา

---
comments: true
date: 2008-01-10 21:56:47
layout: blog
slug: romantic-moon
title: พระจันทร์เสี้ยวสุดโรแมนติก
wordpress_id: 31
categories:
- Life
tags:
- ความรัก
- ดวงจันทร์
- โรแมนติก
---

แฮ่... แอบรู้สึกผิดเล็กน้อย ไม่ได้อัพบล็อกมาหลายวันแล้ว  อาทิตย์นี้ทั้งอาทิตย์ผมไม่ค่อยมีเวลาว่างเท่าไหร่น่ะครับ  มีทั้งกิจกรรม และก็**สอบอีกซะ 2 วันจาก 5 วัน**  น่าดีใจจริงๆ  บล็อกผมทั้งสามที่ไม่ได้อัพเดทเลยซักกะนิด วันนี้ยินดีจริงๆที่มีเวลาว่างมาเขียนแล้ว ( _พรุ่งนี้ต้องสอบอีกตัวนะนี่_  :lol:  :lol: )

จำไม่ได้ว่าเคยบอกไปหรือยัง  ว่านอกจากผมจะชอบดูดาวแล้ว  ยังชอบมองพระจันทร์กับพระอาทิตย์อีกด้วย  แต่สำหรับพระอาทิตย์คงเป็นตอนเช้าๆกับเย็นๆเท่านั้นนะครับ  กลางวันแสกๆไม่รู้จะดูไปทำไม  :roll:  เอาล่ะเข้าเรื่องซักทีเหอะ  **หลายคนชอบบอกว่าผมเป็นคนโรแมนติก**  อันนี้ผมไม่เถียงครับเพราะว่าเป็นเรื่องจริง  :oops: ทุกๆคืนถ้ามีเวลาว่าง ผมชอบนั่งมองท้องฟ้า แล้วก็หาอะไรคิดไปเพลินๆ ส่วนมากดาวเด่นแต่ละคืนก็ไม่พ้นดวงจันทร์นั่นแหละครับ (_เอ๊ะเอาไงดี เดี๋ยวพระจันทร์ เดี๋ยวดวงจันทร์_  :mrgreen: ) เดือนหนึ่งมี 30 - 31 วัน ก็จะมีพระจันทร์เต็มดวงเฉลี่ยประมาณเดือนละครั้ง **นั่นคือในหนึ่งปี  จะมีคืนที่พระจันทร์เต็มดวงเพียง 12 คืน** ... ผมคงไม่มึนจนคิดผิดนะ

12 คืนในหนึ่งปี ถือว่าไม่บ่อยนะครับ ปีหนึ่งผมมีโอกาสมองพระจันทร์เต็มดวงไม่ถึงสิบครั้ง  แต่พระจันทร์ของเราไม่ได้มีเฉพาะในคืนที่เต็มดวงเท่านั้นนี่นา  พระจันทร์เสี้ยวก็สวยไม่แพ้กันนะครับ  ภาพที่ผมเห็นล่าสุด เป็นพระจันทร์เสี้ยวในคืนนี้ ( ขึ้นสามค่ำ ) อยู่ใกล้ยอดดอยสุเทพ  ท้องฟ้าปลอดโปร่ง เป็นสีส้มๆปนฟ้า เพราะว่าเริ่มมืดแล้ว  แสงโลกทำให้เห็นขอบของพระจันทร์ชัดเจน เสี้ยวพระจันทร์เล็กมากๆ ทำให้ผมคิดถึงเซเลอร์มูน  มันสวยจริงๆนะ ไม่รู้จะบรรยายยังไงดี  **อยากให้ทุกคนหาโอกาสนั่งมองพระจันทร์เสี้ยวลับขอบฟ้าให้ได้ สักครั้งในชีวิตนะครับ**

นี่เป็นเหตุผลหนึ่งที่ทำให้ผมอยากได้กล้องดิจิตอลดีๆซักตัว  **ชีวิตผมได้มีโอกาสเห็นภาพอะไรสวยๆหลายๆครั้ง  ผมอยากเก็บภาพนั้นไว้ อยากถ่ายภาพให้ได้อย่างที่ตาผมเห็น อยากแบ่งปันให้คนที่ผมรู้จัก คนที่ผมรัก ได้เห็นบ้างว่ามันสวยเพียงใด  ผมอยากให้ทุกคนมีความสุขที่ได้เห็นมัน เหมือนที่ผมมี**

เมื่อรักตัวเองเป็นแล้ว อย่าลืมมอบความรักให้คนรอบข้างบ้างนะครับ  :smile: 

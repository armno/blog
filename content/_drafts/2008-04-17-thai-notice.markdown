---
comments: true
date: 2008-04-17 13:49:39
layout: blog
slug: thai-notice
title: โปรดสังเกต ว่าไม่ใช่สังเกตุ
wordpress_id: 132
categories:
- Life
tags:
- สังเกต
- สังเกตุ
- เขียนผิดเขียนถูก
---

แค่สงสัยน่ะครับ  ว่าคำๆนี้มันเขียนได้สองแบบหรือเปล่า  เพราะเท่าที่เรียนมา เขียนได้แบบเดียวคือ **"สังเกต"** น่ะครับ  แบบไม่มี สระอุ อยู่ใต้ ต.เต่า  ก็เลยลองไปหาพจนานุกรมดู  ก็เจอ** **พจนานุกรม ฉบับราชบัณฑิตยสถาน พ.ศ. ๒๕๔๒** ฉบับออนไลน์ครับ (ดูรูปขยายได้นะครับ)

และผลที่ได้ก็คือ

ยังครับ ผมยังไม่เชื่อที่ตัวเองเห็นเท่าไหร่  ลองไปพิมพ์ในโปรแกรม **Microsoft Office Word 2007** ที่มีระบบตรวจสอบการสะกดภาษาไทยดู  ก็ได้ผลแบบนี้ครับ

(ตอนแรกมันแก้ไขอัตโนมัติ ลบสระอุให้ผมซะเรียบร้อยเลย)  ผมจะไม่บอกหรอกครับว่า ที่ผมเขียน **"สังเกต"** แบบนี้มันถูก ส่วนคนอื่นที่เขียน** "สังเกตุ"** แบบนี้มันผิด  จะไม่บังคับให้คนที่เขียนผิดต้องแก้ไขซะ  เพราะผมก็เป็นคนหนึ่งที่เคยเขียนคำว่า **"สังเกตุ"** แบบนี้มาก่อน  เพิ่งมา **"สังเกต"** ได้เองก็ตอนเรียนมัธยม

คำคำนี้ผมเห็นเขียนเป็น** "สังเกตุ"** กันมากกว่า 50% ครับ ไม่ว่าจะในอินเตอร์เน็ต เว็บไซต์ต่างๆ หรือแม้กระทั่งหนังสือที่วางจำหน่ายทั่วไป  ที่มีฝ่ายพิสูจน์อักษรอยู่บนปกใน

แต่ยังไงๆแล้วผมก็ไม่ซีเรียสกับคำนี้มากหรอกครับ  ยังไงผู้คนทั่วไปก็ยังเข้าใจว่า "สังเกต" ได้เหมือนกัน

แต่อีกที... ยังไงผมก็จะเขียน **"สังเกต"** แบบนี้ครับ

---
comments: false
date: 2008-07-04 16:05:48
layout: blog
slug: becoming-iphone-software-developer
title: เมื่อผมจะเป็น iPhone Software Developer
wordpress_id: 48
categories:
- Life
tags:
- Apple
- iPhone
- Security
- Software
- เกม
- ไม่เกี่ยวกับดวงดาว
---

#### Updated 2010: ผมไม่ได้ทำงานเกี่ยวกับ iPhone แล้วนะครับ ความรู้ที่ร่ำเรียนมาก็แทบไม่เหลือแล้วด้วย หันมาทำงานด้าน Web Development เต็มตัวแล้วครับผม ฉะนั้นถ้าติดต่อผมเรื่องงานเกี่ยวกับ iPhone App ผมขอผ่านนะครับ :)


![](http://puppiya.exteen.com/images/iPhone/iphone_032.jpg)\

หาก **[Apple iPhone](http://en.wikipedia.org/wiki/Iphone)** มีรูปร่างหน้าตาแบบเจ้าตัวข้างบน  มันก็คงจะไม่ใช่โทรศัพท์ที่คนทั้งโลกต้องการเป็นเจ้าของ

![](http://newtech.aurum3.com/images/apple-iphone.jpg)

นี่ต่างหากล่ะ **Apple iPhone** ตัวจริง ... ว่าแต่ วันนี้เจ้า iPhone มาโผล่ในบล็อกผมได้ไง?

เรื่องของเรื่องคือเมื่อวาน _(๓ กรกฎาคม ๒๕๕๑)_ ผมได้ไปฟังบรรยายจากสองโปรแกรมเมอร์ไทย (แต่ฝีมือระดับโลก) บรรยายเกี่ยวกับเรื่อง iPhone ถึง ๔ ชั่วโมงเต็ม  จะว่าไปแล้ว ใช้คำว่า "ฟังบรรยาย" อาจจะดูไม่ถูกต้องนัก  จริงๆแล้วผมไป **"เรียนรู้"** มากกว่า  เพราะในระยะเวลา ๔ เดือนนับจากวันนี้เป็นต้นไป **ผมจะเป็น iPhone Software Developer คนหนึ่งของโลก!!**

เกริ่นนำซะยิ่งใหญ่  จริงๆแล้วไม่มีอะไรมากหรอกครับ  พอดีมีผู้ใหญ่ใจดีเขาให้ทุนสนับสนุน  เพื่อสร้างนักพัฒนาโปรแกรมระดับมืออาชีพในประเทศไทย  และผมได้รับโอกาสให้เป็นหนึ่งในทีมนั้น  หัวข้อที่ได้รับมาก็คือ** "พัฒนาเกมสามมิติ บนเครื่อง iPhone"** ใช่แล้วครับ มันคือ** "เกม"** ผมต้องทำเกมที่เล่นได้จริงบน iPhone  ถือว่าเป็นโอกาสที่ยิ่งใหญ่ครั้งหนึ่งในชีวิตของผม  ที่ไม่สามารถปล่อยมันทิ้งไปได้ อีกไม่นานคงได้เป็นเกมที่ผมกับเพื่อนๆช่วยกันทำ มาป้วนเปี้ยนแถวๆนี้บ้างนะครับ

เย็นวานนี้เปลี่ยนชีวิต และมุมมองของผมต่อเจ้า iPhone ไปเยอะเลย
	
* ผมได้เล่นเจ้า iMac อย่างจริงๆจังๆซักที  (แต่ก็ยังไม่รู้ว่าจะทำอะไรกับมันได้บ้าง)
* ผมรู้จัก Apple และ iPhone เยอะขึ้นเป็นกอง  โดยเฉพาะเจ้า iPhone ตัวเก่ง
* เดี๋ยวนี้การแฮ็ก iPhone เพื่อปลดล็อก ไม่ใช่เรื่องยาก  แม้แต่ **เด็กประถม** ก็ทำได้ โดยใช้เวลาแค่ **๕ นาที**
* การพัฒนาซอฟต์แวร์บน iPhone ก็ไม่ต่างจากการเป็น **Hacker** มากนัก
* ผู้ใช้ iPhone ที่ไม่ได้คำนึงถึงเรื่อง Security มีโอกาส **"ถูกแฮ็กสำเร็จ"** สูงมากนะครับ
* เอาล่ะ เขียนเรื่องนี้ต่อดูเหมือนจะเครียดเกินไป

ก่อนการเรียนก็มีการแนะนำตัวเองเล็กๆน้อยๆครับ  มีคำถามนึงถามว่า **"3 Things about yourself?"** ผมไม่รู้จะตอบอะไร เพราะจริงๆแล้วไอ้ things about myself นี่มีเป็นแสนๆเลยครับ (ว่าไปนั่น) เท่าที่ผมคิดได้ตอนนั้นคือ
	
* บล็อก
* รถ
* บาสเกตบอล

แต่ถ้าเปลี่ยนคำถามเป็น **"๓ สิ่งที่สำคัญที่สุดในชีวิต"** ผมคงจะตอบได้ทันทีว่ามันคือ

* ความรัก
* ความฝัน
* สัญญา

แล้ว ๓ สิ่งนั้นของคุณล่ะครับ?

ปล.ขอบคุณรูปภาพจาก [http://newtech.aurum3.com/](http://newtech.aurum3.com/) และ [http://puppiya.exteen.com](http://puppiya.exteen.com) ครับ

ปล.๒ ผมว่าเลขไทยมันสวยดีนะ

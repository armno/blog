---
comments: true
date: 2008-05-20 18:26:22
layout: blog
slug: backingagain
title: มาทานของดองกันเถอะ
wordpress_id: 43
categories:
- Life
tags:
- บล็อก
- บ้าน
- โดเมน
- โฮสต์
---

ช่วงนี้เห็นบล็อกเกอร์หลายท่านนิยม **ดองบล็อก** กันอีกแล้ว  สงสัยเทรนด์นี้คงไม่ตกยุคง่ายๆ  ผมก็คนหนึ่งล่ะครับที่กำลังเกาะติดเทรนด์ดองบล็อกนี้  เอ้า ว่าไปนั่น  จริงแล้วผมไม่ค่อยว่างเท่าไหร่น่ะครับ  กลับบ้านก็จริงแต่ก็ไม่ค่อยได้อยู่บ้าน  พอดีต้องไปทำละครเวทีครับ  ไม่ได้นอนบ้านมาห้าวันติดแล้ว  วันนี้เพิ่งกลับบ้านเนี่ยล่ะครับ  แต่ว่ากลับบ้านไม่ทันไร วันเสาร์นี้ก็ต้องกลับเชียงใหม่อีกแล้ว  กลับไปใช้ชีวิตอย่างคนเมืองอีกครั้ง  จะว่าไปแล้วก็น่าเบื่อเหมือนกัน  แต่ในความน่าเบื่อนั้น ก็มีความสนุกแฝงอยู่ครับ  เพราะว่าจะเปิดเทอมแล้ว  **น้องเฟรชชี่ปีหนึ่งน่ารักๆเพียบ**!

สำหรับบล็อก **[MonkeyArmNo.com](http://www.armno.in.th)** นี้ก็มีอายุเกือบครบ **7 เดือน** แล้วล่ะครับ  อีก 5 เดือนก็ครบปีพอดี  (มันก็แน่อยู่แล้ว)  จดโดเมนไว้ตอนประมาณต้นเดือนตุลาคม  อีกไม่นานก็จะหมดอายุแล้วล่ะสิ  คิดอยู่ครับว่าจะต่อโดเมนดีหรือไม่  เพราะโฮสต์ที่ผมใช้อยู่ (หมายถึงที่ผมเป็นเจ้าของ) ไม่ได้ใช้แพลนที่รองรับ mutiple domains ครับ  ครั้นจะเอาไปฝากไว้ที่โฮสต์ฟรีก็ขี้เกียจดูแลหลายที่  เรื่องของเรื่องคือขี้เกียจจำวิธีการใช้งานของหลายๆโฮสต์น่ะ  พวกรายละเอียดต่างๆนี้ขี้เกียจจำมากเลยครับ  จดไว้มันก็ไม่ลืมเหมือนกัน แต่ไม่อยากเปิดดูบ่อยๆ  เป็นงั้นไป

ส่วนบล็อกอีกทีคือ **ArmNo.in.th** นั้นจะมีอายุเพียง 1 ปีเท่านั้น  ผมได้รับโดเมนฟรีจาก **THNIC** ก็จริง แต่ผมก็ไม่มีปัญญาต่ออายุโดเมนครับ (ฮา..)  จริงๆแล้วผมไม่รู้จะต่อโดเมนไปทำไมน่ะ  เพราะบล็อกนั้นเป็นบล็อกที่ไมมีแก่นสารหรือสาระอะไรเลย (ฮาอีก..)  พอครบปีแล้ว **ArmNo.in.th** ก็คงจะเป็นเพียงอดีตครับ  ถ้าจำไม่ผิดคงเป็นช่วงเดือนพฤศจิกายน ปีนี้แหละ

หลังจากนั้นบล็อกของผมก็จะเหลืออยู่เพียงบล็อกเดียวครับ  เพียงแต่ว่าตอนนี้ยังไม่รู้ว่าจะอยู่ที่ไหนดี อาจจะเป็น [MonkeyArmNo.com](http://www.armno.in.th) ปีสอง หรืออาจจะย้ายบล็อกไปอยู่ใน **Loveofze.com** ก็ได้ครับ  ตอนนี้ยังไม่รู้จะเอาไงดี

แล้วพบกันใหม่ครับ
ปล. ไปละ
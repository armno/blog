---
comments: true
date: 2007-12-21 18:31:40
layout: blog
slug: exam-finished
title: สอบเสร็จแล้ววว
wordpress_id: 111
categories:
- Life
tags:
- สอบมิดเทอม
---

ที่จริงก็สอบเสร็จตั้งแต่เมื่อวานแล้วล่ะครับ ตอนนี้กำลังเขียนโพสต์นี้โดยใช้ **Windows Live Writer** อยู่  งงกับการแสดงผลของโปรแกรมมากมาย คือมันเพี้ยนๆน่ะ เขียนบล็อกอื่นไม่เพี้ยน แต่บล็อกนี้กลับเพี้ยนซะงั้น เฮ้อ... ไม่เป็นไรละกัน ทนเขียนไป

ผมเรียนวิศวกรรมคอมพิวเตอร์ครับ ปี 2 แล้ว  ชีวิตมันไม่ง่ายเหมือนตอนอยู่ปี 1  เทอมนี้เรียนง่ายกว่าเทอมที่แล้วนะ เพราะมีเรียนตัวเมเจอร์เยอะดี ไม่เหมือนเทอมที่แล้ว เรียนทั้งวิชาของเมเจอร์ไฟฟ้าและเครื่องกล  ผลออกมา **D+** ทั้งคู่ ฉุดเกรดลงซะเยอะเลย เทอมนี้ก็เลยตั้งใจเรียนเป็นพิเศษครับ หวังว่าคะแนนมิดเทอมคงจะออกมาไม่ย่ำแย่เหมือนทุกๆปี  สำหรับเทอมนี้วิชาที่เรียนก็มี

* Data Structures & Algorithm
* Numerical Computation for Engineers
* Electric Devices for Computer Engineerring
* Basic Comp LAB

ที่เหลือก็เป็นตัวอื่นที่ไม่ใช่ตัวเมเจอร์น่ะครับ  ดูชื่อแล้วเหมือนจะยากๆยังไงไม่รู้  ซึ่งมันก็ยากจริงๆแหละ  แต่หลักๆแล้วเทอมนี้เรียนเขียนโปรแกรมมากกว่าเรียนฮาร์ดแวร์ เอาล่ะ ไม่รู้จะเอาชื่อวิชามาลงในบล็อกทำไม เปลี่ยนเรื่องกันเถอะ

ตั้งแต่เริ่มทำบล็อกใหม่ **armno.in.th** มาซักสองสามวันแล้ว  ยิ่งรู้สึกสนุกกับการทำบล็อกมากเรื่อยๆ ชอบเวิร์ดเพรสเข้าไปทุกที แต่งนั่นนิด นี่หน่อย ตอนนี้เริ่มดึง feed ไปทั่วแล้ว สมัคร **Google Adsense** เอามาแปะเว็บด้วย แต่ก็มีแค่ search box เท่านั้นที่ยังคิดได้  ผมไม่หวังรายได้อะไรมากมายจาก adsense หรอกครับ เพราะผมขี้เกียจ คนขี้เกียจจะมีตังเยอะๆได้ยังไง แต่ที่ผมสมัครเพราะอยากลองดู เผื่อมีตังจ่ายค่าโดเมนกะเค้ามั่ง ได้ไม่ได้นั่นก็ช่างมันเถอะ

> ชีวิตนี้ บางทีก็น้อย คิดไปทำไม ชีวิตนี้บางวันก็เยอะ ถือเป็นกำไร 
ชีวิตเรา มีเพียงเท่านี้ ความสุขที่หัวใจต้องการ สุดท้าย มันอยู่ไม่ไกล
ค้นลงไปข้างในจิตใจ ใครๆก็พบมัน...

คนไม่มีตังค์ก็มีความสุขได้ครับ ความสุขอยู่ในหัวใจของเรา
---
comments: true
date: 2008-03-06 12:31:38
layout: blog
slug: star-gathering
title: ถึงมองได้ ก็เอาไปไม่ได้
wordpress_id: 38
categories:
- Life
tags:
- Stellarium
- เก็บดาว
---

ไม่ได้หมายถึงพวกดาราที่แต่งวับๆแวมๆแล้วก็ออกมาแก้ข่าวนะครับ **"มองก็มองไป เอาไปไม่ได้ซักหน่อย" **ประโยคนี้ได้ยินบ่อยเหลือเกิน เหมือนท้าทายอำนาจมืดยังไงยังงั้น แต่ก็ช่างมันเถอะครับ ไม่เกี่ยวกับเรา ที่ผมหมายถึงในที่นี้ ผมหมายถึงดวงดาวครับ

 

กลับบ้านมาครั้งนี้ได้ดูดาวทุกคืนครับ แต่เสียดายที่ผมไม่ได้เอากล้องติดมาด้วย เลยไม่รู้จะ **"เก็บดาว"** มาให้ท่านผู้อ่านชมกันได้อย่างไร ความคิดแว่บเข้ามาในหัว** "ก็เปิดโปรแกรมในคอมสิ!"** ใช่แล้ว เปิดคอมหาโปรแกรม [Stellarium](http://www.armno.in.th/20071220/stellarium-review/) สุดที่รักเหมือนเคย แต่เอ๊ะ ทำไมหาไม่เจอหว่า?? มันหายไปไหนของมัน สงสัยยังไม่ได้ลง เปิดหาตัว install ... ไม่เจออีก มั่นใจว่าโหลดมาแล้วนา ... นั่งนึกไปได้สองสามวินาที มันหายไปตอนฟอร์แมตเครื่องนี่เอง 

 

_(ขอบ่นหน่อย) ตั้งแต่ซื้อ Vaio ตัวนี้มา ใช่บริการ Recovery ของพี่แกไปแล้วสองครั้งครับ เพราะว่าผมดันไปเล่นซนนิดๆหน่อยๆเท่านั้นเอง แต่ใครจะไปรู้ล่ะครับว่าการ Recovery ของพี่โอ้แกน่ะ กินเวลานานนนนแสนนานจริงๆ ประมาณลงวินโดวส์ใหม่ได้สองสามรอบ เหนื่อยจริงๆ หลังจากนั้นผมก็ไม่ได้เล่นซนกับพี่โอ้อีกเลย..._

 

ผมเคยคิดตั้งแต่เด็กๆ ว่าวันหนึ่งผมคงเอื้อมมือไปเก็บดาวบนท้องฟ้ามาได้ เพราะเห็นมันเล็กนิดเดียว ไม่น่าจะไปเก็บมายากเย็นนัก มานั่งนึกตอนนี้มันก็ตลกเหมือนกัน ว่าตอนนั้นคิดไปได้ไง เป็นเด็กชอบมีอะไรตลกๆอยู่เรื่อยเลย ห้องนอนของผมที่บ้านมีแต่ดาวเรืองแสงติดเต็มเลยล่ะครับ คิดอยู่บ่อยๆว่าอยากโตเร็วๆ จะได้เอื้อมมือไปเก็บดาวได้ซักที แต่ทำไมโตป่านนี้แล้วก็ยังเอื้อมไม่ถึงซักทีน้ออ

 

"ขอพื้นที่เล็กๆให้ยังเป็นเด็กอยู่ได้ไหม?"

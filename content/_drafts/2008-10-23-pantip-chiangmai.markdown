---
comments: true
date: 2008-10-23 16:01:18
layout: blog
slug: pantip-chiangmai
title: ไปเดินเล่นที่พันธุ์ทิพย์เชียงใหม่
categories:
- Life
tags:
- AJAX
- ML-L3
- Nikon D60
- พันธุ์ทิพย์
- หนังสือ
- เชียงใหม่
---

วันก่อนอยู่ว่างๆ ไม่รู้จะทำอะไร เลยไปเดินเล่นที่พันธุ์ทิพย์เชียงใหม่มาครับ ผมชอบไปเดินที่พันธุ์ทิพย์เพราะว่าที่นั่นมีหลายอย่างที่ผมสนใจ ไปดูโน้ตบุ๊กใหม่ๆ ดูราคาสินค้าไอที แล้วก็ลองมาเทียบกับในเว็บดู ร้านหนังสือก็มีนะ ผมก็ชอบเข้าไปอ่านหนังสือเล่นๆเหมือนกัน แต่จะว่าไปแล้ว ขับรถไปไกลเหมือนกันนะเนี่ย

กะว่าไปเดินเล่น ดูของนิดหน่อย… เสียเงินจนได้ครับ ซื้อของมานิดหน่อย หนังสือสองเล่ม แผ่นดีวีดี แล้วก็รีโมตชัตเตอร์สำหรับกล้องดิจิตอล [Nikon D60](http://www.armno.in.th/content/nikon-d60) ครับ

[![1](http://www.armno.in.th/wp-content/uploads/2008/10/1-thumb.jpg)](http://www.armno.in.th/wp-content/uploads/2008/10/1.jpg)

หนังสือเล่มแรก **คู่มือเรียน AJAX** ของสำนักพิมพ์ Provision เขียนโดย **คุณพร้อมเลิศ หล่อวิจิตร** ผมเองสนใจ AJAX มาก็นานแล้ว แต่ยังไม่ได้ลงมือลองเขียนจริงๆจังๆเสียที พอดีว่า มีโปรเจ็คเกี่ยวกับ PHP ที่ตั้งใจว่าจะทำอยู่ เลยกะว่าจะลองใช้ AJAX ร่วมกับ PHP ดู เผื่อออกมาแจ่ม หนังสือเล่มนี้ราคา 275 บาทครับ

[![2](http://www.armno.in.th/wp-content/uploads/2008/10/2-thumb.jpg)](http://www.armno.in.th/wp-content/uploads/2008/10/2.jpg)

เล่มที่สอง **EQดี อารมณ์ดี ชีวีสดใส** โดย **คุณณรงวิทย์ แสนทอง** ซื้อมาอ่านเล่นๆแก้เลี่ยนครับ เพราะว่าห้องผมมีแต่หนังสือเกี่ยวกับคอมพิวเตอร์ และดาราศาสตร์อีกนิดหน่อย เล่มนี้เท่าที่ผมลองอ่านดูได้ประมาณครึ่งเล่ม เป็นหนังสือที่ดีนะครับ คำแนะนำดีๆเยอะเลย ราคาแค่ 95 บาทเอง

[![3](http://www.armno.in.th/wp-content/uploads/2008/10/3-thumb.jpg)](http://www.armno.in.th/wp-content/uploads/2008/10/3.jpg)

จริงๆแล้วตั้งใจจะซื้อเจ้านี่นานแล้วครับ รีโมตชัตเตอร์ของ Nikon D60 **ML-L3** เพราะว่าไม่มีรีโมตก็ไม่สามารถใช้ชัตเตอร์ B ได้อย่างเต็มที่ พอดีมีขาตั้งกล้องอยู่แล้ว มีรีโมตอีกอัน จะได้ออกไปถ่ายรูปดาวอย่างสนุกซักที .. รีโมตอันเล็กๆ มีปุ่มกดแค่ปุ่มเดียว ราคาเกือบพัน ทำไปได้เนาะ ผมได้ส่วนลดจากร้านที่ซื้อ (เป็นสมาชิก) เหลือราคา 890 บาทครับ

[![4](http://www.armno.in.th/wp-content/uploads/2008/10/4-thumb.jpg)](http://www.armno.in.th/wp-content/uploads/2008/10/4.jpg)

นี่แหละครับ กะไปเดินเล่นชิลๆ หมดเงินไปพันกว่าบาทซะอย่างงั้น…

---
comments: true
date: 2009-01-13 17:33:06
layout: blog
slug: trying-windows-7-beta
title: ขอเอี่ยวด้วยคน กับ Windows 7 Beta
wordpress_id: 484
categories:
- Life
tags:
- Fedora 10
- Windows 7 Beta
- Windows Vista
---

สำหรับ **Windows 7** นั้น ผมเป็นหนึ่งครับที่นับวันเฝ้ารอคอย (ตามประสาคนใช้ Vista) หลังจากที่ไมโครซอฟต์ประกาศปล่อย** Windows 7 Beta (build 7000)** ออกมาเมื่อหลายวันก่อน ตอนนั้นผมไม่ได้สนใจเลยครับ เพราะข่าวประกาศมาครั้งแรก บอกว่าจำกัดจำนวนดาวน์โหลด ผมเองไม่อยากไปแย่งกับชาวบ้านเขา แต่ด้วยความใจดีของไมโครซอฟท์ (รึเปล่า) ตอนนี้ไม่จำกัดจำนวนผู้ดาวน์โหลดแล้ว ประกอบกับกระแสของ Windows 7 Beta ตั วนี้ จากหลายๆเว็บไซต์ก็ฟังแล้วดูดีเหมือนกัน ผมก็เลยอยากจะลองดูมั่ง … เทียบกับ Vista ที่ใช้อยู่หน่อยว่าเป็นไง

 

[![](http://www.armno.in.th/wp-content/uploads/2009/01/ms11-thumb.jpg)](http://www.armno.in.th/wp-content/uploads/2009/01/ms11.jpg)_หน้าจอตอนบูตดูเท่กว่าเดิม (รูปภาพจาก _[_geek.com_](http://www.geek.com)_)_

 

ก่อนหน้านี้ประสบอุบัติเหตุทางคอมพิวเตอร์เล็กน้อยครับ คือปกติโน้ตบุ๊กที่ผมใช้ทุกวันเนี่ย ลง OS ไว้สองตัว คือ **Windows Vista Home Premium** กับ **Fedora 10** ซึ่งเจ้า Fedora นี่ ลงไว้เพราะว่าทุกครั้งจะมีวิชาเรียนที่ต้องใช้ Linux แต่เทอมนี้ดันไม่มี - -“ ก็เลยดองไว้อย่างนั้น ผมอยากลบนานแล้ว เมื่อวานได้โอกาสจะลงวินโดวส์ใหม่พอดี ก็เลยลบออกซะเลย ก็บูตด้วย Hiren’s Boot CD เข้าโปรแกรมแบ่งพาร์ทิชันที่ผมไม่เคยใช้มาก่อน แล้วลบพาร์ทิชันของ Fedora ออกจนหมด .. และผลที่ได้ก็คือ เจ๊งหมดทุกพาร์ทิชันครับ ทั้งของ Windows และ Linux ต้องฟอร์แมตสถานเดียว (ดีนะที่แบ็คอัพข้อมูลไว้)

 

[![f10launch[1]](http://www.armno.in.th/wp-content/uploads/2009/01/f10launch1-thumb.png)](http://www.armno.in.th/wp-content/uploads/2009/01/f10launch1.png)

 

จัดการฟอร์แมตฮาร์ดดิสทั้งลูกให้เกลี้ยงไปเลย และก็ลง Windows 7 พร้อมกับ Activate เรียบร้อยโรงเรียนลิง ลงเสร็จแล้วก็แทบจะใช้งานได้ทันทีแบบไม่ต้องลงอะไรเพิ่ม จะมีก็แค่การ์ดจอที่ต้องหาไดรฟ์เวอร์มาลง _(เครื่องผมเป็น Mobility Radeon x2300 ใช้ไดรเวอร์ของ Vista ลงครับ)_ ลงเสร็จ Aero ก็มาเลย ยอมรับว่า Aero ของ 7 สวยกว่า Vista ตั้งเยอะ (อยากได้ปุ่ม Start แบบใหม่จัง ดูไม่ค่อยเข้ากับเพื่อนเท่าไหร่)

 

[![desktop](http://www.armno.in.th/wp-content/uploads/2009/01/desktop-thumb.jpg)](http://www.armno.in.th/wp-content/uploads/2009/01/desktop.jpg)      
_ผมเป็นพวกที่ชอบเอา Taskbar ไปไว้ข้างบนครับ _

 

 

สิ่งที่เปลี่ยนไปจาก Vista ที่สังเกตได้ก็มีเยอะครับ หาอ่านได้ตามเว็บไซต์และบล็อกต่างๆทั่วไป ผมเองคงใช้ Windows 7 Beta ตัวนี้แทน Vista ล่ะครับ ถึงแม้จะยังเป็น Beta แต่คิดว่าไม่น่ามีปัญหาอะไร(ที่ร้ายแรง - -“) ที่มีรู้สึกตะหงิดนิดๆก็คงจะเป็นปุ่ม Start กะเจ้า Control Panel ใหม่แหละครับ งงกว่าเดิมอีก ที่เหลือก็ชอบหมดเลย ไว้เจอปัญหาอะไรอีกก็คงมาบ่นแถวนี้แหละครับ

 

ลาก่อน Vista ..

 

;)

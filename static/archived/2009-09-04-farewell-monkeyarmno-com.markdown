---
comments: true
date: 2009-09-04 00:34:09
layout: blog
slug: farewell-monkeyarmno-com
title: Farewell .. monkeyarmno.com
wordpress_id: 872
categories:
- Life
tags:
- monkeyarmno.com
- กระปุกออมสิน
- บล็อก
- โดเมน
---

ตลกตัวเองเหมือนกัน เมื่อก่อนเคยมีโพสต์ [“Farewell ArmNo.in.th”](http://www.armno.in.th/20081221/farewellarmnointh) มาแล้วทีนึง ร่ำลาโดเมนนี้ไป แล้วก็ไปจดคืนกลับมา แล้วก็ถึงวันที่ต้องร่ำลา monkeyarmno.com .. ทำไมกลับไปกลับมาแบบนี้เนี่ยยย

 

โดเมน monkeyarmno.com หมดอายุลงไปแล้วในวันที่ 26 สิงหาคม ที่ผ่านมาครับ รวมอายุแล้วก็ได้ตั้ง 2 ปีแน่ะ .. อย่างที่เคยบอกไป ผมย้ายบล็อกมาที่โดเมนนี้หมดแล้วเมื่อสองเดือนก่อน ส่วน monkeyarmno.com เคยคิดว่าจะปล่อยทิ้งไว้เฉยๆ แต่ก็เอาไปปั่นบล็อก iPod เล่นซะอย่างงั้น ไม่ไหวจริงๆ

 

และเมื่อวาน ผมก็เพิ่งต่ออายุโดเมนนี้ไปอีก 5 ปี กลายเป็นว่าผมจดโดเมน [armno.in.th](http://www.armno.in.th) ไปแล้วถึง 10 ปีด้วยกัน (ในราคา 1990 จาก [dotarai](http://www.dotarai.com)) กว่าจะหมดอายุก็กลางปี 2019 นู่น .. ยังนึกไม่ออกเลยว่าถึงตอนนั้นแล้ว บล็อกนี้จะเป็นยังไง หรืออินเตอร์เน็ตจะเปลี่ยนไปมากแค่ไหนกัน

 

เงินที่ผมเอาไปจ่ายค่าโดเมน คือเงินในกระปุกออมสินของผมเองครับ

 

[![DSC_7386](http://www.armno.in.th/wp-content/uploads/Farewell..monkeyarmno.com_14BB8/DSC_7386_thumb.jpg)](http://www.armno.in.th/wp-content/uploads/Farewell..monkeyarmno.com_14BB8/DSC_7386.jpg)

 

ผมติดนิสัยไม่พกเงินเหรียญไว้ในกระเป๋าตัง เพราะเชื่อว่ามันจะทำให้กระเป๋าตังของผมขาด และก็ยังติดนิสัยชอบหยอดกระปุกออมสินด้วย .. กลายเป็นว่า หยอดทุกวัน จนมันเต็ม แต่ก็ยังไม่รู้ว่าจะเอาตังไปทำอะไร .. เป็นแบบนี้มาสองสามรอบแล้วครับ ก่อนหน้านี้ก็จะแลกเป็นเงินธนบัตรกับแม่ แม่ผมชอบเงินเหรียญครับ ^^”

 

เอ้า นอกเรื่องไปไกลอีกแล้ว เอาเป็นว่า วันนี้ ลาก่อน โดเมนแรกในชีวิตของผม monkeyarmno.com ;)

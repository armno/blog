---
comments: true
date: 2008-01-21 02:16:58
layout: blog
slug: self-complains
title: บ่นกับตัวเองวันละนิด จิตแจ่มใส
wordpress_id: 122
categories:
- Life
tags:
- Vaio
---

ช่วงนี้ผมอาจไม่ค่อยว่างมาเขียนบล็อกแบบยาวๆซักเท่าไหร่นะครับ สัปดาห์หน้าคงมีกิจกรรมให้ทำเยอะแยะแน่เลย สำคัญคือวันที่ 24 มกราคม 2551 ที่มหาวิทยาลัยเชียงใหม่มีรับปริญญาครับ ต้องไปแสดงความยินดีกับรุ่นพี่หลายๆคน ที่เป็นบันฑิตกันแล้ว _(เราล่ะอีกนานไหมหนอ???)_

นอกจากนั้นก็คงได้กลับบ้านบ้าง คงไปๆมาๆบ่อยหน่อย ต้องกลับไปทำธุระนิดหน่อยน่ะครับ นิดหน่อยขนาดที่ว่าแป๊ปเดียวจริงๆ เสียดายเวลาเดินทางที่บางครั้งก็มากกว่าเวลาทำธุระด้วยซ้ำ ทำไงได้ ผมมันเด็กบ้านนอกครับ บ้านอยู่ไกลหน่อย _(แต่อากาศดีที่สุดในโลกแล้วล่ะ)_

สองสามโพสต์ก่อน ผมโม้เรื่องโน้ตบุ๊คตัวใหม่ไว้มากมาย ในที่สุดผมก็เลือก **Sony Vaio** จนได้ เป็นรุ่น **CR25S** น่ะครับ สีขาวเลย กำลังคิดอยู่ว่าจะเขียนรีวิวซะหน่อย แต่ตอนนี้ยังไม่ค่อยว่าง + กล้องยังมาไม่ถึงมือผม _(เพื่อนยืมไปเที่ยว)_ เลยไม่รู้จะเอาอะไรถ่ายรูปน่ะครับ  ยังไงจะเอาโน้ตบุ๊คใหม่ตัวนี้มาแฉแบบหมดเปลือกแน่นอนครับ  แต่รีวิวตามแบบฉบับของผมน่ะ ไม่ค่อยเหมือนชาวบ้านนะ ประมาณว่าอยากเขียนอะไรก็เขียน แบบนั้นแหละครับ

พบกันใหม่วันหลังครับ  ขอให้ทุกคนมีความสุขกับชีวิต กับสิ่งที่มี ให้เยอะๆนะครับ

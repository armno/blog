---
comments: true
date: 2008-02-01 00:25:06
layout: blog
slug: sensitive-blogger
title: Sensitive Blogger
wordpress_id: 126
categories:
- Life
tags:
- asus eee pc
- อารมณ์
---

หากจะเขียนบล็อกสักหนึ่งโพสต์ ปัจจัยสำคัญสำหรับผมที่ทำให้อยากเขียนก็คงจะเป็น **"อารมณ์"** ครับ  ผมชอบขีดเขียนอะไรไปเรื่อยลงในสมุดของผม ซึ่งก็มีเป็นสิบๆเล่มเลยล่ะครับที่ซื้อมาเพื่อเขียนอะไรไร้สาระๆ ผมจะพกไปทุกๆที่ถ้าผมไม่ลำบากอะไร สิ่งที่เขียนในนั้นส่วนมากก็เป็นอะไรเรื่อยเปื่อยที่พอจะคิดได้ตอนนั้น หรืออะไรที่ได้พบได้เจอตอนนั้นแหละครับ เขียนตามอารมณ์เรื่อยไป ไม่รู้เหมือนกันว่าเป็นสิ่งที่ดีหรือเปล่า ที่ยึดเอาอารมณ์ตัวเองเป็นสำคัญ ในการที่จะเขียนอะไรสักอย่าง ยิ่งเป็นบล็อกด้วยแล้ว เขียนให้คนอื่นอ่าน มันจะดีไหมหนอ

แต่สุดท้ายผมก็เลือกที่จะเขียนอยู่ดี  ถ้าผมคิดว่าสิ่งนั้นเป็นสิ่งที่ผมควรจะบอกออกไป ควรทำอะไรสักอย่างให้มีคนรู้ว่า ณ เวลานั้นผมรู้สึกนึกคิดอย่างไร  เพราะว่าชอบคิดอะไรแปลกๆไม่เหมือนชาวบ้านนี่แหละครับ บ่อยครั้งที่ผมลืมสมุดบันทึกไว้ที่หอ ไม่รู้จะไปเขียนอะไรที่ไหน หรือบางอารมณ์อยู่เรียนดีๆก็อยากเขียนบล็อกขึ้นมาซะอย่างงั้น แต่ก็ไม่รู้จะไปเขียนที่ไหนยังไง พอกลับมานั่งหน้าคอม บางครั้งก็เขียนไม่ออกเหมือนกัน  นี่ก็เป็นเหตุผลหนึ่งที่ผมอยากได้โน้ตบุ๊กตัวเล็กๆ พกติดตัวไว้ทุกๆที่ เพราะผมเองก็ไม่รู้เหมือนกันว่าตัวเองจะมีอารมณ์อยากเขียนบล็อกที่ไหนเมื่อไหร่

ชักอยากได้ Asus Eee PC อีกละสิ

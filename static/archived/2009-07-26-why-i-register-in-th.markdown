---
comments: true
date: 2009-07-26 18:07:30
layout: blog
slug: why-i-register-in-th
title: ทำไมผมถึงจดโดเมน .in.th
wordpress_id: 862
categories:
- Life
tags:
- SEO
- บล็อก
- โดเมน
---

โดเมน **monkeyarmno.com** เป็นโดเมนชื่อแรกของชีวิตผมครับ ส่วน **armno.in.th** นี้ เป็นโดเมนที่สอง ซึ่งเคยเป็นเจ้าของแล้วครั้งหนึ่ง ตอนที่ [THNIC](http://www.thnic.co.th) มีโปรโมชั่นแจกโดเมน .in.th ฟรี 1 ปี สำหรับบล็อกเกอร์ .. คราวนั้นอัพเดทบ้าง ไม่อัพซะส่วนใหญ่ เนื่องจากมี 2 โดเมน เป็นบล็อกเหมือนกัน ดูแลไม่สะดวก .. สุดท้ายก็ต้องปล่อย armno.in.th ไป เพราะค่าโดเมนแพงกว่า .com

 

จนเมื่อทาง [Dotrai](http://www.dotarai.com) มีโปรโมชั่นโดเมน .in.th เพียง **199 บาทต่อปี** ผมก็ลังเลอยู่พักใหญ่ .. สุดท้าย เลือกย้ายบ้านจาก monkeyarmno.com มาที่ armno.in.th อีกครั้ง ด้วยเหตุผล..

 

  
  * **ราคา** .. เห็นของถูกดีกว่า จะว่างั้นก็ได้นะ 199 บาท สำหรับ .in.th และ 340 บาท สำหรับ .com (ที่ผมใช้อยู่) ราคาก็ต่างกันพอสมควร ถ้าคิดซัก 5 หรือ 10 ปีนะ
   
  * **ชื่อ** .. ในความคิดคนไทย คำว่า monkey ที่แปลว่า “ลิง” อาจดูไม่เสนาะหูเท่าไหร่ ดูเหมือนเด็กๆเล่นกัน .. ซึ่งส่วนนี้ผมก็ไม่ได้ใส่ใจมากนัก แต่ว่า เลือกเปลี่ยนเพื่อให้ดูเป็นผู้ใหญ่ขึ้น ในสายตาผู้อื่น .. โลกนี้ไม่ได้มีแค่เราคนเดียวนี่นา จะติสต์แตกคนเดียวไปวันๆคงอยู่ไม่ได้หรอก เรียนใกล้จบแล้วด้วย ต้องสร้างภาพลักษณ์หน่อย (เอาเข้่าไป)
 

ที่ผมคิดไว้ เหมือนจะเยอะกว่านี้นะ แต่พอเขียนไปเขียนมา กลับมีสองข้อเอง

 

ผมจดโดเมนใหม่ ก็เหมือนเริ่มนับหนึ่งใหม่ ถึงแม้ดูแล้วทุกอย่างจะยังคงเหมือนเดิม แต่สิ่งที่ผมต้องทิ้งไป กับโดเมนเก่าก็คือ PR3, หน้าบทความที่ Google ได้ index ไว้, อายุโดเมน 2 ปี, backlink จำนวนหนึ่ง .. ซึ่งก็ล้วนแต่เป็นปัจจัยทาง SEO แทบทั้งนั้นครับ ของพวกนี้มันสร้างใหม่ได้ ซึ่งผมแทบจะไม่ได้สนใจเรื่อง SEO เลย (สำหรับบล็อกนี้นะ) ผมสนใจ content มากกว่า ทำยังไงบล็อกนี้จะเป็นประโยชน์ต่อผู้อื่น และตัวผมเองด้วย .. ตอนนี้ยังคิดแค่นี้ครับ

 

ที่เหลือก็จะมีพวกลองของนิดหน่อยๆ พยายามหาอะไรมาเล่นในบล็อกเรื่อยๆ ประมาณนี้ครับ ^^

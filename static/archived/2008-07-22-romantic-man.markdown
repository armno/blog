---
comments: true
date: 2008-07-22 01:02:59
layout: blog
slug: romantic-man
title: จริงหรือ? ที่คนชอบดูดาวมักจะเป็นคนโรแมนติก
categories:
- Life
tags:
- Astronomy
- แมว
- โรแมนติก
---

ผมขอตอบว่า **"จริงครับ"**

ก่อนอื่น มาดูความหมายของคำว่า **"โรแมนติก"** กันก่อนดีกว่า [**Lexitron**](http://lexitron.nectec.or.th/) ได้ให้ความหมายของคำว่า **Romantic** ไว้ว่า

**romantic** (1) - ADJ. - เกี่ยวกับเรื่องรักใคร่และการผจญภัย
_Syn. ::_ amorous; passinate; sentimental

**romantic** (2) - ADJ. - เต็มไปด้วยจินตนาการ
_Syn. ::_ imaginary

**romantic** (3) - N. - บุคคลที่มีลักษณะโรแมนติก
_Syn. ::_ dreamer; sentimentalist

**romantic** (4) - ADJ. - เพ้อฝัน
_Syn. ::_ dreamy; idealistic

แต่ในที่นี้ คนที่ชอบดูดาว หมายถึง คนที่ชอบดูดาวจริงๆนะครับ ไม่ใช่ดูเพราะจำเป็นต้องดู ดูเพราะต้องเขียนรายงานส่ง ดูเพราะอยากเห็นหิ่งห้อย ดูเพราะแกล้งทำเป็นมองท้องฟ้า แต่ที่จริงเป็นทางผ่านไปยังหน้าต่างห้องน้ำบ้านตรงข้าม อะไรประมาณนี้นะครับ

คนที่ชอบดูดาว มักจะไม่ดูเปล่าๆ ดูแล้วจะชอบคิดไปเรื่อยเปื่อย เรื่องมีให้คิดมากมาย  สำหรับผม มีสองเรื่อง ที่ผมจะคิดทุกครั้งที่ผมดูดาว

1. "ดวงดาวพวกนั้นมันเกิดขึ้นมาได้อย่างไร มันทำอะไรอยู่ มันจะลอยไปไหน มันจะเป็นยังไงต่อไป???" ออกแนววิทยาศาสตร์นิดๆ เพราะว่าถ้าอ่านหนังสือเกี่ยวกับดาราศาสตร์เบื้องต้นมาแล้ว มันอดคิดเรื่องพวกนี้ไม่ได้จริงๆครับ คิดแล้วตื่นเต้นดี	
2. "ถ้าเราลอยไปอยู่ในอวกาศ จะเห็นดาวชัดขึ้นมั้ย จะเห็นเนบิวลาเหมือนที่กล้องฮับเบิ้ลถ่ายได้รึเปล่า ดวงดาวแต่ละดวงมันคงคุยกันอยู่" โอ้... แบบนี้เพ้อฝันจริงๆ

คำว่า **"โรแมนติก"** ไม่จำเป็นต้องเป็นคนที่ชอบทำอะไรหวานซึ้งอยู่เสมอ  แต่เป็นคนที่ชอบคิด ชอบจินตนาการ อาจจะเพ้อฝันไปบ้าง แต่ก็ไม่ถึงกับหลอกตัวเองไปวันๆ

แล้วเราๆที่ชอบดูดาวกันทั้งหลาย คิดว่าตัวเองเป็นคนโรแมนติกกันไหมครับ?

ก่อนหน้านี้[คุณฟางข้าว](http://wishingstar.exteen.com/) ได้คอมเม้นต์ไว้ที่โพสต์หนึ่งของผมว่า **"ผมเป็นคนเกือบโรแมนติก ติดนิดเดียวที่ตลกไปหน่อย"**

ผมเป็นคนโรแมนติกนะครับ  เพราะความหมายทั้งสี่ข้อข้างบน คือนิสัยผมทั้งนั้น  แต่เพื่อนผมทุกคนบอกว่า **"มึงน่ะ โคตรจะโรแมนติกเลยต่างหาก"** ไม่เซ็นเซอร์ละกัน บล็อกผมถูกจัดเรตติ้งไว้เป็น น.๑๘  ซึ่งจัดโดยผมเอง เหอๆ

โรแมนติกก็ตลกได้นะ
;)
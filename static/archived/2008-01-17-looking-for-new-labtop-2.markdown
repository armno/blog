---
comments: true
date: 2008-01-17 08:41:12
layout: blog
slug: looking-for-new-labtop-2
title: มองหาโน้ตบุ๊คตัวใหม่ ภาคสอง
wordpress_id: 120
categories:
- Life
tags:
- Vaio
- พันธุ์ทิพย์
- โน้ตบุ๊ค
---

ช่วงนี้คนรักโน้ตบุ๊กคงคึกคักกันใหญ่ กับการเปิดตัว **[MacBook Air](http://www.apple.com/macbookair/)** ของ **[Apple](http://www.apple.com)** ในงาน MacWorld วันก่อน สำหรับผมแล้ว บอกได้แค่ว่า "ไม่ได้ปลื้ม" มันเลย คนละอย่างกับ "ไม่ปลื้ม" นะครับ  เพราะสำหรับ **There's something in the air.** อะไรนั่นผมไม่ได้หวังอะไรจากมันเลย  สิ่งที่ผมชอบของ Apple คงมีแต่การออกแบบอันล้ำสมัยแซงหน้าคู่แข่ง แล้วก็พลังเสียงของ **iPod** แค่นั้นแหละครับ MacBook Air ก็สมควรลอยอยู่ในอากาศสมชื่อจริงๆ

_(ขอบ่นหน่อย กูเกิ้ลเป็นอะไรหว่าเข้าไม่ได้มาวันหนึ่งแล้ว ทุกเว็บเลย)_

เอาล่ะ เข้าเรื่องโน้ตบุ๊คใหม่กันต่อ คราวก่อนจบแบบดื้อๆที่ **Sony Vaio** วันนี้สอบเสร็จห้าโมงเย็น ว่าจะไปเดินเล่นแถวพันธุ์ทิพย์เชียงใหม่ซะหน่อย ผมไม่เคยเชื่อรีวิวในเว็บมากเท่ากับเชื่อตัวเองครับ  จะซื้ออะไรต้องไปเห็น ไปลอง ไปเล่นด้วยตัวเองซะก่อน (เพราะว่าเคยพลาดมาแล้ว)  ที่พันธุ์ทิพย์เชียงใหม่ก็มีตัวแทนจำหน่ายอยู่หลายยี่ห้ออยู่ แต่ไปเดินทีไรรู้สึกมันไม่ค่อยคึกคักแบบพันธุ์ทิพย์เลย ส่วนหนึ่งคงเป็นเพราะพันธุ์ทิพย์เชียงใหม่จอดรถยากละมั้ง

เมื่อก่อนนู้นสมัยยังเด็กๆ ผมมองโน้ตบุ๊คระดับ **Hi-End** หรือสำหรับนักธุรกิจว่าเป็นโน้ตบุ๊คฟุ่มเฟือย เพราะไม่รู้มันจะแพงไปทำไมนักหนา ยี่ห้อดังๆเช่น **Fujitsu** บ้างล่ะ **Vaio S** หรือแม้กระทั่ง** Dell** โอ้โหแพงเวอร์เหลือเกิน สเปคก็ไม่ได้ดีไปกว่า **Acer** ซักเท่าไหร่ แต่ราคานี่ต่างกันลิบ  พวกนี้คงแพงเพราะว่ายี่ห้อล่ะมั้ง  แต่แล้ววันหนึ่งผมก็ได้เข้าใจครับ จากการสัมผัสโน้ตบุ๊คที่เคยเข้าใจว่ามันดีนักดีหนาอย่าง **Acer** อยู่ทุกวัน เพราะรูมเมทเขาใช้อยู่ เอาล่ะสิ ทำไมมัน...งุงิอย่างงี้ (เซ็นเซอร์นะครับ)  ไม่ได้จะบอกว่า **Acer** มันไม่ดีนะครับ แต่มันไม่ดีสำหรับทุกคนเท่านั้น (มองในแง่วัสดุและการประกอบนะครับ) ถ้าคนใช้ไม่ค่อยดูแลรักษามันให้ดี **Acer** นะเป็นโน้ตบุ๊คที่พังเร็วกว่ายี่ห้ออื่น  ผมเลยได้เข้าใจ ว่าของถูกไม่ใช่ของดีเสมอไป หลังจากนั้นก็เริ่มแหงนหน้ามองโน้ตบุ๊คที่ระดับสูงขึ้น สงสัยว่าทำไมมันแพงนัก ก็เลยลองไปเล่นดูครับ  ถึงได้รู้ว่า "**ของเค้าดีจริงๆ"**

ไม่ว่าจะเป็นวัสดุที่ใช้ การประกอบ หรือแม้กระทั่งเทคโนโลยีต่างๆข้างใน มันเหนือกว่ากันมาก อย่าง Vaio มักจะมีอะไรซ่อนอยู่ข้างในเสมอ ของที่มองแล้วอ๋อเลย ว่ามันต้องหกหมื่นนะ มันต้องแสนนะ ประมาณนี้  สำหรับบริการหลังการขายแล้ว ยอมรับว่า Acer เป็นผู้ให้บริการที่ดีรายหนึ่งครับ จะว่าอยู่ในระดับต้นๆเลยก็ว่าได้มั้ง จากที่ผมสังเกตเวลาเพื่อนเอาโน้ตบุ๊คไปเข้าศูนย์ซ่อม กลับมาไม่เคยเห็นใครบ่นเลย

วันนี้เย็นๆก็เลยกะไว้ว่าจะไปเดินเล่นแถวพันธุ์ทิพย์ซะหน่อย ไม่ได้ไปนานละ (ไกลซะขนาดนั้น) อาจจะเจอรุ่นที่ถูกใจก็เป็นได้! มองหาโน้ตบุ๊คซักตัวนี่มันยากชะมัด

ปล. ไปพาดพิงเค้าเยอะ จะโดนเก็บป่าวเนี่ย???

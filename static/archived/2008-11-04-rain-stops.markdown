---
comments: true
date: 2008-11-04 00:14:28
layout: blog
slug: rain-stops
title: ฝนหยุดแล้ว มาดูดาวกัน
wordpress_id: 325
categories:
- Astronomy
tags:
- Astronomy
- ดาวพฤหัส
- ดาวศุกร์
- ฤดูหนาว
---

ต้องยอมรับว่า ช่วงปลายฝนต้นหนาวของปีนี้ ช่างยาวนานเสียจริงๆ ผมเองรอแล้วรอเล่า เมื่อไหร่ฝนจะหยุดตกซักที ในที่สุดตอนนี้ในก็หยุดตกแล้ว คงเข้าช่วงฤดูหนาวจริงๆแล้วสินะ

 

ท้องฟ้าหน้าหนาวสวยนะครับ ดวงดาวก็เหมือนกัน มี[กลุ่มดาว](http://www.armno.in.th/content/%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%94%e0%b8%b2%e0%b8%a7)สวยๆ และมีชื่อเสียงอยู่หลายๆกลุ่มดาว เช่น [กลุ่มดาวนายพราน](http://www.armno.in.th/content/%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%94%e0%b8%b2%e0%b8%a7%e0%b8%99%e0%b8%b2%e0%b8%a2%e0%b8%9e%e0%b8%a3%e0%b8%b2%e0%b8%99) กลุ่มดาววัว [กลุ่มดาวคนคู่](http://www.armno.in.th/content/%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%94%e0%b8%b2%e0%b8%a7%e0%b8%84%e0%b8%99%e0%b8%84%e0%b8%b9%e0%b9%88) กลุ่มดาวลูกไก่ เป็นต้น ท้องฟ้าก็เริ่มจะไม่มีเมฆเท่าไหร่แล้ว คงดูดาวได้อย่างเต็มๆตากันแล้วนะครับ

 

ผมชอบออกไปดูดาวตอนค่ำๆ เพราะว่าเป็นช่วงที่ออกไปหาข้าวกินพอดี ช่วงนี้ ตอนค่ำๆจะมองเห็นดาวเคราะห์สองดวง สวยเด่นอยู่ทางทิศตะวันตก นั่นก็คือ ดาวศุกร์กับดาวพฤหัสบดีนั่นเอง

 

[![DSC_2685](http://www.armno.in.th/wp-content/uploads/2008/11/dsc-2685-thumb.jpg)](http://www.armno.in.th/wp-content/uploads/2008/11/dsc-2685.jpg)

 

[![DSC_2686](http://www.armno.in.th/wp-content/uploads/2008/11/dsc-2686-thumb.jpg)](http://www.armno.in.th/wp-content/uploads/2008/11/dsc-2686.jpg)

 

เห็นกันไหมครับ จุดสีขาวสองจุดบนท้องฟ้า (ขออภัยด้วยหากเห็นไม่ชัด ผมไม่ได้วงไว้ให้ครับ) ข้างล่างเป็นดาวศุกร์ ซึ่งช่วงนี้มี[ความสว่างปรากฏ](http://www.armno.in.th/20071223/appearent-and-absolute-magnitude)ประมาณ **-3.8** ส่วนจุดข้างบนเป็นดาวพฤหัสที่มี[ความสว่างปรากฏ](http://www.armno.in.th/20071223/appearent-and-absolute-magnitude)ประมาณ **–1.7** ทั้งสองดวงสามารถมองเห็นด้วยตาเปล่าได้อย่างสบายๆเลยล่ะครับ

 

 

ดูดาวช่วงนี้กำลังดีเลยนะ พระจันทร์ก็สวย อากาศก็ยังไม่เย็นมาก

 

ขอให้ทุกคนมีความสุขกับการดูดาวนะครับ

---
comments: true
date: 2010-02-18 00:44:28
layout: blog
slug: wordpress-notepad-theme
title: เปลี่ยนธีมใหม่ ใช้ Notepad จาก N.Design
wordpress_id: 1137
categories:
- Life
tags:
- n.design studio
- WordPress
- WordPress Theme
- บล็อก
---

ผมคิดว่าตัวเองเป็นคนที่เปลี่ยนธีมของบล็อกค่อนข้างบ่อยครับ เจอธีมสวยๆทีไรก็อยากเอามาลองอยู่เรื่อย ล่าสุด [**n.design studio**](http://www.ndesign-studio.com) เพิ่งปล่อยธีมชื่อ **[Notepad](http://www.ndesign-studio.com/wp-themes/notepad)** มา ผมเห็นตอนแรกก็รู้สึกเฉยๆครับ ไม่ได้สนใจอะไร แต่พอดูไปดูมา มันคุ้นๆจัง .. นี่มัน Notepad ใน **[iPod Touch](http://www.armno.in.th/content/ipod-touch)** นี่หว่า _(และ iPhone ด้วย)_ ก็เลยลองเอามาเปลี่ยนดู ก็ดูดีเหมือนกันนะ (ชมตัวเอง)

[![headshot_newtheme](http://www.armno.in.th/wp-content/uploads/2010/02/headshot_newtheme_thumb.png)](http://www.armno.in.th/wp-content/uploads/2010/02/headshot_newtheme.png)



ปกติเวลาเปลี่ยนธีมใหม่ ผมมักต้องแก้นั่นนู่นนี่เยอะแยะมากมาย เพื่อให้ออกมาดูใกล้เคียงกับที่เห็นในเว็บของผู้พัฒนามากที่สุด บางธีมดูในเว็บผู้พัฒนาสวยมาก แต่พอนำมาใช้กับบล็อกของเรา กับเละไม่เป็นท่า ดูแล้วขี้เกียจแก้มากถึงมากที่สุด .. แต่สำหรับ [**Notepad Theme**](http://www.ndesign-studio.com/wp-themes/notepad) นี้กลับไม่เป็นอย่างนั้นครับ ผมแทบไม่ต้องแก้อะไรเลย นอกจากจัด widget ใหม่ ก็ได้หน้าตาแบบ original จริงๆแล้วล่ะครับ

หึหึ แต่ความพอใจของผมมันยังไม่จบแค่นั้นหรอกครับ ผมยังชอบและเสาะแสวงหาความเป็น simplicity อย่างไม่หยุดยั้ง เดิมทีธีมนี้ก็ simple ดีอยู่แล้วนะครับ แต่ผมก็ต้องขอ “เอาออก” อีกซักนิด สิ่งที่สำคัญก็คือ เอา sidebar ในหน้า single post ออกครับ

[![single_post](http://www.armno.in.th/wp-content/uploads/2010/02/single_post_thumb.png)](http://www.armno.in.th/wp-content/uploads/2010/02/single_post.png)

ความเห็นส่วนตัวนะครับ ผมคิดว่า sidebar ของผมไม่จำเป็นต้องมาอยู่ในหน้า single post เพราะมี navigation ด้านบน มี **LinkWithin** กับ **Related Posts** อยู่ด้านล่างแล้ว sidebar ที่มีก็คงไม่ได้ใช้ เอาออกไปซะเลย แล้วขยาย content มาเติมให้เต็มซะ ได้พื้นที่ในการเขียนมากกว่าเดิม (ชอบๆ)

แต่ก็ติดปัญหาอยู่อย่างนึงคือ ใน **Windows Live Writer** ยังมองเห็นความกว้างของ content เป็นขนาดเดิมอยู่ (520px จากของจริง 790px) คิดว่าคงเป็นเพราะเจ้า Writer มันโหลด CSS จากหน้า homepage ซึ่งยังมี sidebar อยู่ เลยทำให้หน้าตาใน Writer กับในบล็อกที่จะเห็นจริงๆนั้น ความกว้างต่างกัน กะความยาวของ content ก็ลำบากอีก ไม่เป็นไร ทนเอา ^^”


#### ส่วนที่แก้ไขเพิ่มเติม





	
  * ย้าย header logo มาอยู่ตรงกลาง

	
  * เอา letter-spacing ออกหมด .. ฟอนต์ภาษาไทยมันก็บีบของมันอยู่แล้ว ไม่เหมาะจะใช้เท่าไหร่

	
  * เปลี่ยนลิ้งก์ของ Social Networks ด้านบน ให้เป็นของผมเอง

	
  * เอา sidebar ในหน้า single post ออก แล้วขยายความกว้างของ content ให้เต็ม

	
  * ลง plugin [FancyBox](http://wordpress.org/extend/plugins/fancy-box/) เนื่องจากธีมนี้ไม่ติดมาให้

	
  * ลบ plugin บางตัวที่ไม่ได้ใช้ (หลายตัวอยู่เหมือนกัน)


ตอนนี้ก็มีปัญหาเล็กๆน้อยๆอยู่คือ รูปในโพสต์เก่าๆ ผมทำขนาดไว้ที่ 600px ซึ่งพอมาใช้กับธีมนี้ รูปมันล้นไปหา sidebar อย่างช่วยไม่ได้ - -“ ต่อไปคงต้องใส่ใจกับขนาดของรูปมากขึ้นแล้วล่ะ

ยังมีสิ่งที่ผมต้องทำกับบล็อกนี้อีกเยอะเลย ค่อยๆทำไปละกัน :)

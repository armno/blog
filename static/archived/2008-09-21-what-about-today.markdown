---
comments: true
date: 2008-09-21 21:36:18
layout: blog
slug: what-about-today
title: วันนี้จะเขียนอะไรดี?
wordpress_id: 174
categories:
- Life
tags:
- Astronomy
- blog
- บล็อก
---

[![moon](http://www.armno.in.th/wp-content/uploads/2008/09/moon-thumb1.jpg)](http://www.armno.in.th/wp-content/uploads/2008/09/moon1.jpg)

 

เขียนบล็อกมาก็เกือบๆปีแล้ว ผมพบว่า **ผมถนัดเขียนเรื่องของตัวเอง หรือเรื่องที่เกี่ยวกับตัวผมเองมากกว่**า ผมเขียนเรื่องดาราศาสตร์เป็นอันดับแรก แต่หลังๆนี้เริ่มห่างๆไป บอกตรงๆครับว่าเรื่องดาราศาสตร์กับผมอยู่ค่อนข้างห่างกัน เพราะว่าผมเรียนวิศวกรรมคอมพิวเตอร์ วันๆอยู่แต่กับโน้ตบุ๊ก ในห้องแลป แต่ว่าการดูดาวมันต้องออกไปข้างนอกน่ะสิครับ เลยลำบากอยู่เหมือนกัน จริงอยู่ที่ในคอมมีโปรแกรมดูดาวมากมาย แต่มันก็ไม่ได้อารมณ์เหมือนกับไปดูจริงๆซักเท่าไหร่ เมื่อไม่ได้ออกไปดูดาว แรงบันดาลใจที่จะเขียนเรื่องเกี่ยวกับดวงดาวมันหายไปซะเยอะเลยครับ ความรู้สึกอยากเขียนมันมีมาก แต่ไม่มีข้อมูลเลยนี่สิ ผมเลยคิด-เขียนอะไรไม่ออกซะที หลังๆมาบล็อกนี้เลยมีแต่เรื่องข่าวที่สำคัญๆเท่านั้น ที่เกี่ยวกับเรื่องดาราศาสตร์ บทความเกี่ยวกับเรื่องดวงดาวทั่วๆไปไม่ค่อยมีซะแล้ว

 

ในทางกลับกัน อีกส่วนหนึ่งของบล็อกนี้เป็น **เรื่องทั่วๆไปเกี่ยวกับแวดวงไอทีและคอมพิวเตอร์** _(ที่ได้ import มาจาก armno.in.th)_ เรื่องประเภทนี้ผมไม่ต้องใช้เวลาในการเขียนมาก เพราะว่ามันเป็นเรื่องใกล้ตัว รับ feed จากเว็บอื่นก็เยอะ ทำให้ไม่ต้องหาข้อมูลอะไรมากมาย แต่บางครั้งก็ไม่อยากเขียนเรื่องพวกนี้ เพราะว่าอยากทำอะไรที่ให้มัน unique ไม่ซ้ำใครบ้าง

 

ส่วนที่เหลือก็เป็นเรื่องบ่นๆทั่วๆไปของผมแหละครับ แบบนี้แหละถนัด เพราะไม่ต้องคิดอะไร (เรื่องไร้สาระนี่ล่ะชอบนัก)

 

มาถึงบรรทัดนี้แล้ว **“โพสต์นี้ผมต้องการจะสื่ออะไร??”** นั่นสิ เขียนเองอ่านเองยังไม่ค่อยรู้เรื่องเลย

 

คือผมจะบอกว่า **ผมจะทำบล็อกนี้ให้ออกแนว personal blog มากขึ้น** คงไม่ใช่ article database อย่างที่คิดไว้เมื่อหนึ่งปีก่อนแล้ว เรื่องที่เขียนก็คงสับเพเหระ ยึดติดอะไรมากไปมันก็เครียดได้เหมือนกัน

 

แต่สิ่งที่จะพยายามทำ ก็คือทำให้บล็อกนี้เป็นประโยชน์กับผู้อ่าน ไม่ใช่เฉพาะกับตัวผมเองเท่านั้นครับ

 

;)      
**อามโน**

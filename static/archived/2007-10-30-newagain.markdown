---
comments: true
date: 2007-10-30 17:21:08
layout: blog
slug: newagain
title: เหน็ดเหนื่อยเหลือเกิน
categories:
- Life
tags:
- บล็อก
- บ่น
---

![goal](http://farm6.staticflickr.com/5054/5442834219_8da150d272_z.jpg)

จะว่าไปแล้วข้อมูลผมก็หายไปเยอะเหมือนกันนะเนี่ย ทั้งโพสต์ ทั้งเพจ ก่อนหน้านี้ไม่คิดว่ามันจะเยอะ แต่พอทำไปทำมาเท่านั้นแหละ โอ้โห ทำใหม่อีกรอบมันก็เหนื่อยดีเหมือนกัน แต่ก็ยังดีที่ได้ทำในสิ่งที่ผมชอบอีกครั้ง ครั้งหนึ่งผมเคยคิดว่า อยากทำให้บล็อกของตัวเองดังๆ ทำให้ทุกคนรู้จักบล็อกของเราไปทั่ว มันเป็นความสุขอย่างหนึ่งของคนทำเว็บทุกคนแหละครับ ที่อยากให้มีผู้เข้าชมเว็บไซต์ของตัวเองเยอะๆ ยิ่งเยอะยิ่งดี แต่วันนี้ผมก็คิดได้ใหม่ เว็บของผมมันยังไม่ดีพอ ดังนั้นจึงขอซุ่มทำเงียบๆแบบนี้ไปเรื่อยก่อนดีกว่าครับ จะว่าผมไม่ง้อคนดูก็คงไม่ผิดหรอกครับ ใครมาเยี่ยมเว็บผมก็ได้ ใครไม่มาก็ไม่เป็นไร บล็อกของผมจะว่าเป็นบล็อกเฉพาะเรื่องก็อาจจะไม่ผิด ในประเทศไทยมีคนสนใจเรื่องพวกนี้ไม่มากหรอกครับ (เทียบกับประชากรทั้งประเทศ หรือประเทศอื่นๆ) แต่ก็ยังมีบางกลุ่มที่เขาชอบเหมือนผม เพียงแต่เขายังไม่รู้ว่า ยังมีผมอยู่ตรงนี้อีกคน

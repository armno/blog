---
comments: true
date: 2012-01-28 10:56:53
layout: blog
slug: new-year-2012
title: ปีใหม่ กับอะไรใหม่ๆ
categories:
- Life
tags:
- '2012'
- ปีใหม่
---

สวัสดีปีใหม่ 2555 ครับ ปีนี้ช้าไปเกือบๆ เดือนเลยทีเดียว  สำหรับปีใหม่ หลายๆ คนคงนึกถึง "ความเปลี่ยนแปลง" อะไรในชีวิต หรือการตั้งใจทำอะไรใหม่ๆ สักอย่างหนึ่ง ส่วนผมปีใหม่นี้ ก็ถือว่ามีความเปลี่ยนแปลงรอบๆ ตัวหลายอย่างเหมือนกัน (หรือเป็นแบบนี้ทุกปีแต่ไม่เคยสังเกต?)

### Theme ใหม่

![new wordpress theme](http://farm9.staticflickr.com/8099/8508147251_6d15c097dc_z.jpg)

ความตั้งใจแรกของผมตอนช่วงใกล้ๆ สิ้นปีของปีที่แล้ว คือการทำ WordPress theme ตัวที่ 2 ของชีวิต แต่ทำยังไม่เสร็จ เลยมาทำตัวที่ 3 ก่อน (เรื่องรายระเอียดของธีม เดี๋ยวไว้มาเขียนวันหลังครับ) คอนเซปต์ของธีมคือความ minimal ไม่รกหูรกตา และทำยังไงก็ได้ให้หน้าเพจโหลดไวที่สุด เลยได้ธีมที่ 3 ที่ชื่อว่า Sera ขึ้นมา ตอนนี้ก็ยังทำไม่เสร็จนะครับ ถ้าเจอบั๊กตรงไหนก็รบกวนแจ้งด้วยนะครับ

### คอมเครื่องใหม่

![new mac mini](http://farm9.staticflickr.com/8516/8508147335_b8d12ee259_z.jpg)

จริงๆ จะว่าใหม่ของปีนี้ก็คงไม่เชิง เพราะซื้อมาใช้ตั้งแต่เดือนพฤศจิกายนปีที่แล้ว เป็น [Mac Mini](http://www.apple.com/macmini/) ปี 2011 รุ่นเล็กสุดครับ เหตุมาจากคอมเครื่องเดิมที่ใช้อยู่ ([Sony Vaio CR25s](http://armno.in.th/2009/09/20/%e0%b9%81%e0%b8%ad%e0%b8%9a%e0%b8%96%e0%b9%88%e0%b8%b2%e0%b8%a2-vaio-%e0%b8%99%e0%b9%89%e0%b8%ad%e0%b8%a2/)) ซึ่งเป็นโน้ตบุ๊ค ไม่ค่อยได้ยกไปไหนมาไหนแล้ว ผมก็เลยอยากได้คอม (ที่แรงกว่า) ไว้ติดบ้านสักเครื่อง ส่วนโน้ตบุ๊คเอาไปใช้ที่ทำงานครับ เพราะว่าที่บ้านไม่มีที่เก็บ

เหตุผลที่เลือก Mac Mini คงเป็นเพราะความเล็ก + แรง + minimal (อึกแล้ว) ยังไม่ซื้อแพงกว่านี้เพราะจน เปลี่ยนมาใช้ Mac เพราะว่าอยากให้มันครบๆ ทั้ง 3 OS (ใช้ Windows มาตลอด ส่วนที่ทำงานก็ใช้แต่ Linux) ตอนนี้ก็ใช้ Mac ที่บ้านกับ Ubuntu ที่ทำงานเป็นหลักครับ ส่วน Windows ก็เอาไว้เทสต์เว็บ (ผมไม่เล่นเกมบนคอม)

### แนวใหม่

![me with electric guitar](http://farm9.staticflickr.com/8508/8508147363_769a8fb28e_z.jpg)

ในที่นี้หมายถึงหัดเล่นกีต้าร์แนวใหม่ คือกีต้าร์ไฟฟ้าครับ ปกติพี่ชายผมเล่นกีต้าร์ไฟฟ้าอยู่แล้ว ส่วนผมเล่นแต่กีต้าร์โปร่ง บังเอิญช่วงนี้พี่ผมไม่ค่อยว่าง ผมก็เลยช่วยหยิบมาเล่นเพื่อไม่ให้มันโดนดอง การเล่นกีต้าร์ไฟฟ้าก็เป็นความรู้สึกที่แปลกใหม่ออกไปเยอะครับ ผมเองยังไม่รู้อะไรเลย (ปรับแอมป์ก็ยังไม่ค่อยเป็น) ไม่ได้จะเอาดีทางด้านนี้ครับ เพียงแต่เล่นเพื่อให้ตัวเองรู้ว่าเราจะชอบแนวนี้รึเปล่า .. ตอนนี้ก็ยังไม่รู้ครับ (อ้าว?)

### Instagram

![instagram](http://farm9.staticflickr.com/8370/8508147293_03b4b2db5c_z.jpg)

ตอนนี้ยังใช้ Instagram บน iPad ครับ จะว่าเล่นก็ไม่เชิง ออกแนวศึกษาการออกแบบตัวแอพมันมากกว่า อยากรู้ว่า Instagram นั้นมีอะไรที่ทำให้ประสบความสำเร็จได้ขนาดนั้น ส่วน account ของผมก็ armno ครับ ตอนนี้เอาแต่โพสต์อย่างเดียว เพราะว่ายังไม่ว่างพอจะไปนั่งดูรูปใครครับ คงอีกซักพักนะ

### Github

![armno on github](http://farm9.staticflickr.com/8387/8508147281_88f6d17838_z.jpg)

ปกติที่ทำงานใช้ Git อยู่แล้ว เพียงแต่ไม่ใช้ Github ในการเก็บโค้ด ระยะหลังมานี้เห็น Github ได้รับความนิยมขึ้นเรื่อยๆ ในแวดวง developer ก็เลยลองใช้บ้าง แต่ส่วนมากผมใช้ทำงานกับตัวเองมากกว่า ในการ sync โค้ดที่บ้านกับที่ทำงาน ยิ่งบน Mac มี Github for Mac ด้วย ยิ่งสะดวกเข้าไปใหญ่ หวังว่าอีกหน่อยคงได้ร่วม Social Coding กับเขาบ้าง หลักๆ ก็ใช้ทำธีมปัจจุบันนี่แหละครับ

![two armno](http://farm9.staticflickr.com/8508/8508147273_24922640ed_z.jpg)

สำหรับปี 2555 นี้ ก็ขอชีวิตทุกคนมีแต่ความฮา 555 นะครับ
---
comments: true
date: 2007-12-14 17:48:16
layout: blog
slug: midterm-talk
title: สอบ สอบ และก็สอบ
wordpress_id: 22
categories:
- Life
---

หายไปนาน ไม่ได้อัพมาก็หลายวันละ จริงๆผมก็ป้วนเปี้ยนอยูแถวนี้แหละครับ  แต่ไม่ว่างมาอัพเดทโพสต์เลย  ช่วงนี้มีหลายอย่างที่ผมทำอยู่ครับ  ผมต้องเตรียมตัวสอบมิดเทอมอาทิตย์หน้า (จะไปรอดไหมนี่)  นอกจากนั้นก็พยายามแก้ไข sidebar นี่กว่าจะเอา **Tag Cloud** ออกมาได้ ก็เหนื่อยดีเหมือนกัน พรุ่งนี้ก็ต้องไปฟังบรรยายเรื่อง **Joomla!** ที่พันธุ์ทิพย์อีกแน่ะ เป็นวัยรุ่นนี่มันเหนื่อยดีจริงๆ

เมื่อวานผมก็ยังแอบไปดู[ฝนดาวตกเจมินิดส์](http://www.armno.in.th/20071207/geminids-meteorite/)อยู่ครับ  ไปนั่งดูที่สนามบาสกลางแจ้งในมอ  อากาศที่เชียงใหม่หนาวมากๆ แต่คงไม่เป็นปัญหาเท่ากับแสงรบกวนในเมือง  แสงเยอะมากๆ ท้องฟ้าแทบจะเป็นสีส้มอยู่แล้ว  ยิ่งมอชออยู่ทางทิศตะวันตกด้วย  แล้วเวลาดูฝนดาวตกต้องมองไปทางทิศตะวันออก ซึ่งก็คือใจกลางเมืองเชียงใหม่นั่นเอง  ผมก็เลยรอดูดึกๆดีกว่าครับ เมื่อวานก็เห็นตั้ง 2 ดวงแน่ะ ไปนั่งแค่ 20 นาทีเอง - -* ใจอยากไปนอนดูให้มันสบายใจ แต่มันติดตรงที่ต้องอ่านหนังสือนี่แหละครับ ดีจังเลยมาสอบเอาช่วงนี้พอดี ว่าแล้วก็ไปอ่านหนังสือต่อดีกว่า

อย่าลืมคืนนี้นะครับทุกคน... แม่กับคุณป้าด้วยนะ อย่าลืมล่ะ

---
comments: true
date: 2008-08-08 20:59:23
layout: blog
slug: 08-08-08-bejing-olympics
title: 08-08-08 ปักกิ่งโอลิมปิกเกมส์
wordpress_id: 105
categories:
- Life
tags:
- บล็อกใหม่
- ปักกิ่ง
- ฝนดาวตก
- ฟอร์เวิร์ดเมล
- วันแม่
- วิศวกรรมคอมพิวเตอร์
- เพอร์ซิอัส
- เหนื่อย
- แปด
- โอลิมปิก
- ไม่ว่าง
---

ตอนนี้ผมกำลังดูถ่ายทอดสดพิธีเปิดกีฬาโอลิมปิกเกมส์ จากปักกิ่งอยู่ครับ เป็นพิธีเปิดที่ยิ่งใหญ่จริงๆ

เอาล่ะครับ เรื่องเกี่ยวกับโอลิมปิกเกมส์ของผมก็มีแค่นี้แหละ

จริงๆไม่มีไรมากหรอกครับ เพียงแต่อยากเขียนบล็อกวันนี้ วันที่ ๘ เดือน ๘ ปี สองพัน ๘ เลขอะไรจะสวยขนาดนี้** 08.08.2008** เลขโดดที่ผมชอบมากที่สุดเป็นเลข ๘ เสียด้วยสิ อะไรๆในวันนี้ก็มีแต่แ ๘ ให้เลข ๘ เป็นเลขมงคลละกันนะ

ช่วงนี้งานเยอะมากครับ โปรเจ็ค รายงาน เรียน เหนื่อยมากๆเลย แต่ว่าก็มีเรื่องที่ผมอยากเขียนหลายเรื่องอยู่เหมือนกัน ขออนุญาตสรุปเป็นข้อๆนะครับ

  * เดือนนี้มีฝนดาวตกนะครับ ชื่อ **ฝนดาวตกเพอร์ซิอิดส์** คืนวันแม่ด้วย คืนวันที่ ๑๒ ตั้งแต่เวลา**สี่ทุ่มเป็นต้นไป** แต่มีแสงจันทร์รบกวน**ก่อน**ตี ๒ ครึ่งนะครับ อัตราการตกอยู่ที่ประมาณ **๖๐ ดวงต่อชั่วโมง** (ในประเทศไทย) ถือว่าเยอะนะครับ แต่ไม่รู้สภาพอากาศบ้านเราจะเป็นใจรึเปล่า รอลุ้นกันนะครับ
  * เรื่องคืนวันที่ **๒๗ สิงหาคม ๒๕๕๑ ที่บอกว่าจะเห็นดาวอังคารใหญ่เท่าดวงจันทร์** (จากฟอร์เวิร์ดเมล) ในเวลาประมาณเที่ยงคืนครึ่งนั้น **ไม่เป็นความจริงแน่นอน ๑๐๐% ครับ** เหตุผลคัดค้านมีหลายข้อ แต่ขอยกมาสองข้อละกันครับ
    * คืนวันที่ ๒๗ เป็นคืนแรม ๑๑ ค่ำ พระจันทร์ขึ้นตอน**ตีสามครึ่งครับ**
    * ดาวอังคารลับขอบฟ้าตั้งแต่ทุ่มกว่าๆ และขึ้นตอนแปดโมงเช้าครับ คืนนั้นไม่เห็นแน่นอน ดังนั้น**ฟอร์เวิร์ดเมลฉบับนี้มันมั่วนิ่มครับ**
  * ผมสร้างบล็อกใหม่อีกที่นึงนะครับ [http://antproject.loveofze.com](http://antproject.loveofze.com) เขียนบันทึกเกี่ยวกับโปรเจ็คที่ผมทำอยู่ เกี่ยวกับ **Microcontroller** ใครสนใจก็ตามไปอ่านได้ครับ

คิดไม่ออกล่ะครับ สุขสันต์วันแม่นะครับทุกคน ชวนคุณแม่ดูฝนดาวตกด้วยกันเลยนะ ขอให้ทุกคนมีความสุข

ข้อมูลเพิ่มเติมเกี่ยวกับฝนดาวตก

  * [สมาคมดาราศาสตร์ไทย](http://thaiastro.nectec.or.th/skyevnt/meteors/2008meteors.html)
  * [องค์การอุกกาบาตสากล](http://www.imo.net/news/perseids2008?PHPSESSID=dab78a8d8f8d7ca38fb2a1d405e5816d)

---
comments: true
date: 2008-03-29 11:48:21
layout: blog
slug: twenty-years
title: ยี่สิบปี
wordpress_id: 39
categories:
- Life
tags:
- ดาราศาสตร์
- สมาคมดาราศาสตร์
---

อุอุ แอบดองบล็อกไว้นานคงไม่ว่ากันนะครับ  หรือว่ามาก็ได้ครับผมรับได้ทุกอย่าง (แหวะ!) เวลาดองบล็อกนานๆแล้วมาอัพที แจงเหตุผลไปมันก็เท่านั้นครับ เหมือนแก้ตัวซะมากกว่า ยังไงก็ช่างมันเถอะครับ ผมบริหารเวลาไม่ดีเอง

ย้อนเวลาผมเริ่มหาข้อมูลเรื่องดาราศาสตร์ใหม่ๆ ดีกว่า (ก็สมัยยังเป็นเด็กมัธยมตัวเล็กๆนู่น) เว็บไซต์แรกที่ผมรู้จักเลยก็คือ [เว็บไซต์สมาคมดาราศาสตร์ไทย (http://thaiastro.nectec.or.th/)](http://thaiastro.nectec.or.th/) ซึ่งครั้งแรกที่เจอ กับปัจจุบัน หน้าตาแทบจะไม่เปลี่ยนแปลงเลยล่ะครับ  ที่นี่ถือว่าเป็นแหล่งข้อมูลสำคัญของผม  ที่มักจะมาเปิดอ่านบ่อยๆครับ  ผมรับฟีดจากเว็บด้วย  ซึ่งส่วนมากเป็นข่าวดาราศาสตร์ที่แปลจากเว็บต่างประเทศครับ  ซึ่งข้อมูลก็ละเอียดดี _(บางครั้งก็ศัพท์เทคนิคจนมึนเหมือนกัน)_

![](http://tasboard.piesoft.net/img/thaiastro-h-index3.gif)

สำหรับ[ห้องสนทนา](http://tasboard.piesoft.net/) หรือเว็บบอร์ดนั้น เป็นอีกที่หนึ่งที่ผมชอบเข้าไปอ่านครับ  ถึงแม้ข้อมูลจะไม่เป็นทางการมาก  แต่ที่นี่ก็มีคนเก่งๆเยอะครับ  ทุกคนแสดงความคิดเห็นกันอย่างสุภาพ  และตรงไปตรงมา  ผมชอบก็ตรงนี้แหละ ชอบไปอ่านความคิดคนอื่น  ได้ไปสัมผัสจินตนาการของคนอื่นมั่ง รู้สึกดีเหมือนกันครับ สำหรับเว็บบอร์ดอีกที่ที่ผมอยากแนะนำ ก็คือ[เว็บบอร์ดของดาราศาสตร์ดอทคอม](http://www.darasart.com/webboard/default1.asp?checked=on) ครับผม คนเก่งๆเยอะจริงๆ (และก็คุยกันแบบผู้ใหญ่ๆด้วย ผมไปอ่านยังรู้สึกว่าเราเด็กน้อยจังเลย) ภาพถ่ายดวงดาวเต็มเลยล่ะครับ

![](http://www.darasart.com/layout/darasart_logo.gif)

ใจจริงๆอยากสมัครเป็นสมาชิกสมาคมดาราศาสตร์ไทยตั้งนานแล้วครับ  เพราะว่าค่าสมัครถูกมากๆ แต่ที่ผมอยากได้ก็คือ[วารสารทางช้างเผือก](http://thaiastro.nectec.or.th/mlky/)  ซึ่งเป็นวารสารดาราศาสตร์ที่ทำขึ้นโดยสมาคมฯ สำหรับแจกจ่ายให้กับสมาชิกสมาคมฯ ไม่มีจำหน่ายข้างนอกครับ  แต่ว่าที่ตอนนี้ผมยังไม่ได้สมัครเพราะว่า ... ผมส่งธนาณัติไม่เป็น T-T (ว่าจะลากเพื่อนไปส่งให้หน่อย)

_วารสารทางช้างเผือก ประจำเดือนมกราคม 2551_

อ้อ เกือบลืม ตั้งชื่อโพสต์ว่า "**ยี่สิบปี"** เพราะว่าวันนี้ผมอายุครับ 20 ปีพอดีครับ (แหะๆ เพิ่งจะมาเกี่ยวตอนท้ายนี่เอง)

ขอให้ทุกคนมีความสุขกับการดูดาวนะครับ...

_ดาวหาง McNaught , ดาวหางแห่งศตวรรษ (แถมๆ)_

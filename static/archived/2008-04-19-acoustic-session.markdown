---
comments: true
date: 2008-04-19 19:39:22
layout: blog
slug: acoustic-session
title: Acoustic Session
wordpress_id: 133
categories:
- Life
tags:
- Depapepe
- กีต้าร์
- ดนตรี
- เพลง
---



ชอบฟัง **Depapepe** กันไหมครับ  กีต้าร์ดูโอจากเมืองปลาดิบ  ผมเองได้เห็นพวกเขาครั้งแรกใน **MTV** ครับ  ก็หลายปีมาแล้วล่ะ  รู้สึกแปลกใจเหมือนกันเพราะไม่เคยเห็นเพลงแนวนี้มาก่อน  ครั้งนั้นยังจำไม่ได้ด้วยซ้ำว่าศิลปินชื่ออะไร หลังจากนั้นก็พยายามหาตัวอยู่พักใหญ่ ก็ไม่เจอครับ (ด้วยความเยาว์วัย)  พอได้มาเรียนในมหาลัย มีเพื่อนที่เรียนด้วยกันเขาก็ชอบวงนี้อยู่เหมือนกัน  เขาก็แบ่งเพลงมาให้ฟังครับ  ด้วยความที่ผมชอบเล่นกีต้าร์ ฟังเพลงของ **Depapepe** ทีไรก็อยากหยิบกีต้าร์ขึ้นมาเล่นตามทุกที  เพลงของพวกเขาทำให้ผมรู้สึกว่ากีต้าร์มันเป็นสิ่งที่วิเศษจริงๆ

**[imeem.com](http://www.imeem.com)** ก็เป็นอีกเว็บหนึ่งที่ผมชอบเข้าไปหาเพลงที่ผมไม่มี ฟังเพลินๆครับ  เพลงหายากก็เยอะเหมือนกัน  **Depapepe** ที่ว่าหายากก็มีเยอะเลยล่ะครับ  โดยเฉพาะใน **Playlist** ของสาวน้อยคนนี้** Amedeah** มีทั้งหมด 30 เพลงด้วยกัน  เพลงโปรดของผม ( ณ ตอนนี้นะ ) คือแทร็ค 4 ครับ **Spur - Winter Version**

เคยเห็นซีดีของ **Depapepe** วางขายที่ **B2S** เหมือนกันครับ แต่ผมไม่ได้ซื้อ เพราะว่าไม่มีตัง  แพงกว่าซีดีไทยเยอะเลย  อัลบั้มพิเศาษ มีเพลง 5 เพลง ราคาสามร้อยกว่าบาท แหะๆ ได้แต่มองครับ

---
comments: true
date: 2008-10-24 23:49:31
layout: blog
slug: digital-ict-chiang-mai-2008
title: Digital ICT Chiang Mai 2008
wordpress_id: 283
categories:
- Life
tags:
- Digital ICT Chiang Mai
- งานคอมพ์
- วิศวะ มอชอ
- เชียงใหม่
---

[SiamExhibition](http://www.siamexhibition.com/) ร่วมกับ [คณะวิศวกรรมศาสตร์ มหาวิทยาลัยเชียงใหม่](http://eng.cmu.ac.th) จัดงาน **Digital ICT Chiang Mai 2008** วันที่ 30 ตุลาคม ถึง 2 พฤศจิกายน 2551 ณ ศูนย์ประชุมมหาวิทยาลัยเชียงใหม่ ถ.นิมมานเหมินทร์ อ.เมือง จ.เชียงใหม่

 

ผมจำได้ว่าที่เชียงใหม่ มีงานแสดงสินค้า ICT ใหญ่ๆ ปีละ 2 ครั้ง ตอนกลางปีจะเป็นชื่อ **คอมพ์ แอนด์ ดิจิตอล เชียงใหม่** ส่วนปลายปีก็จะเป็นงานนี้ครับ **ดิจิตอล ไอซีที เชียงใหม่** แต่โดยรวมแล้ว ภายในงานเหมือนกันแทบทุกอย่างครับ ผู้จัดก็เจ้าเดิม เรียกได้ว่า งานเดียวกัน แต่เปลี่ยนชื่อ เท่านั้นเอง

 

ผมเองก็ไปร่วมงานทุกครั้งครับ ตามประสาคนไอที ชอบเดินดูนู่นนี่ไปเรื่อย เหมือนยกพันธุ์ทิพย์มาไว้ใกล้ๆม.เชียงใหม่ ในงานมีสินค้าหลากหลายชนิด ตั้งแต่คอมพิวเตอร์ อุปกรณ์ต่อพ่วงต่างๆ กล้องดิจิตอล สื่อบันทึกข้อมูล ปริ้นเตอร์ หมึก กระดาษ กระเป๋า ฯลฯ เยอะแยะจริงๆ ราคาก็ไม่แพง โปรโมชั่นเยอะแยะ เสียอย่างเดียว ผ่านมาทุกงาน ผมมักจะไม่มีเงินซื้อ … - -“

 

แนะนำว่า ถ้าไม่อยากแออัดช่วงเสาร์-อาทิตย์ ควรไปช่วง**วันพฤหัส-ศุกร์เช้า** ดีกว่า เพราะช่วงเสาร์อาทิตย์ คนเยอะมาก วันอาทิตย์เยอะที่สุด แค่เดินก็ลำบากแล้วล่ะครับ

 

สำหรับที่จอดรถ หาไม่ยากครับ เพราะศูนย์ประชุมฯ+เนื้อที่ของสวนสุขภาพฯ ก็เยอะแล้ว ยิ่งถ้าเป็นรถจักรยานยนต์ มีที่จอดแน่นอนครับ เพียงแต่เดินใกล้-ไกล ไม่เท่ากัน เท่านั้นเอง

 

ปีนี้ก็คงเหมือนทุกปี ไปเดินซักสองวัน ได้อะไรติดไม้ติดมือมานิดหน่อย ไว้จะไปเก็บบรรยากาศมาฝากครับ ใครที่สนใจอย่าลืมล่ะ วันพฤหัสหน้าแล้วนะครับ

---
comments: true
date: 2007-12-18 13:27:17
layout: blog
slug: hello-world
title: Hello world!
wordpress_id: 109
categories:
- Life
tags:
- โพสต์แรกคลิกตรงนี้
---

สวัสดีทุกคนครับ _(รู้อยู่แล้วว่าไม่มีใครมาอ่านหรอกน่า)_

จนป่านนี้แล้วผมก็ยังไม่รู้ตัวสักทีว่า จะเขียนบล็อกนี้เกี่ยวกับเรื่องอะไรดี  พอดีทุกอย่างมันมาก็มาแบบไม่ทันได้คิดเหมือนกัน  ผมมีบล็อกอยู่บล็อกหนึ่งแล้วครับ ก่อนหน้าที่จะมีบล็อกนี้ ก็คือ [มังกี้อามโนดอทคอม](http://www.armno.in.th)ไงล่ะ  บล็อกนั้นเป็นบล็อกเกี่ยวกับเรื่องดาราศาสตร์ไปแล้ว แล้วบล็อกนี้ล่ะครับ จะเขียนเรื่องอะไรดีล่ะ  ลองคิดๆดูแล้ว ผมควรจะเขียนเรื่องที่ผมชอบสินะ  แล้วมันคืออะไรกันล่ะ???

ในชีวิตผมมีสิ่งที่ผมชอบจริงอยู่ไม่กี่เรื่องหรอกครับ  เรื่องแรก  ดาราศาสตร์และการดูดาว  เขียนบล็อกไว้แล้วที่มังกี้อามโนดอทคอม  เรื่องต่อไป  คงเป็น ดนตรี  แต่ว่าถ้าจะให้ผมเขียนบล็อกเรื่องเกี่ยวกับดนตรี คงไม่ไหวล่ะครับ  ความรู้มีน้อย  ความชอบมีสูง  เก็บเรื่องนี้ไว้ก่อนละกัน  เรื่องที่สาม คิดๆๆ...  ก็เรื่องการทำเว็บ ทำบล็อก สเปซ พวกนี้แหละครับ  แต่ไม่เขียนอีกเหมือนกัน  เพราะมีคนเขียนเยอะแล้ว  ผมเองก็ไม่เก่งหรอก  ทุกวันนี้ทำได้เพราะใจรักเท่านั้นแหละ

ลองมองในอีกมุมหนึ่ง ผมก็ไม่จำเป็นต้องเขียนอะไรที่มันเป็นเรื่องเป็นราวมากก็ได้นี่นา  แค่ทำไปวันๆคงพอแล้วล่ะ  ผมแอบทำเว็บนี้ขึ้นมาโดยยังไม่บอกใคร  เขียนโพสต์นี้โดยยังไม่หวังให้ใครมาอ่าน  เรื่องที่ผมจะเขียนคงไม่ต้องอะไรมากมายมั้งครับ

 เขียนเรื่องที่คิดดีกว่าเนาะ  งานอดิเรกของผมคือการใช้สมองครับ...

ยินดีต้อนรับสู่อามโนดอทอินดอทอีเอช

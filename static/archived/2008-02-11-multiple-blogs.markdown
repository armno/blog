---
comments: true
date: 2008-02-11 23:41:03
layout: blog
slug: multiple-blogs
title: สองบล็อกสามบล็อก
wordpress_id: 128
categories:
- Life
---

ช่วงนี้ผมไม่ค่อยว่างอัพเดทบล็อกเลยครับ หมายถึงบล็อกข้างนอก Windows Live Space นะ ผมมีสอบติดกันสี่วันรวด ไม่รวมที่สอบไปวันนี้ด้วยนะครับ  **3 ใน 4** นั้นเป็น Maths ซะด้วยสิ  แค่คิดก็ยังเหนื่อยเลย

เอาล่ะ นอกประเด็นอยู่เรื่อย  ที่ผมจะเขียนวันนี้คงเป็นการสารภาพอย่างจริงใจล่ะครับ  ถึงวันนี้ผมยังหาจุดยืนให้บล็อกนี้ไม่ได้ บล็อกนี้มันเริ่มต้นเพียงเพราะว่าผมไปขอโดเมน **armno.in.th** จาก **THNIC** มา  โดยที่ไม่เคยวางแผนเลยว่าจะเอามาทำอะไร  รู้แค่ว่าต้องเขียนบล็อกหรือไดอารี่  ดูเหมือนไม่มีอะไรนะครับ  แต่เพราะว่าหาเป้าหมายของมันไม่ได้ ผมจึงไม่มีอะไรมาเขียนที่นี่ซักเท่าไหร่

 

เรื่องส่วนตัว ผมเขียนใน **[Windows Live Spaces](http://ahm-alive.spaces.live.com/) **ของผม

ส่วนเรื่องที่ไม่ใช่เรื่องส่วนตัว ผมก็อยากจะเอามาเขียนบล็อกข้างนอก

ตอนนี้ ไอ้บล็อกข้างนอก ที่ว่านี้ มีอยู่สองบล็อก คือที่นี่ และ[มังกี้อามโนดอทคอม](http://www.armno.in.th/)

 

มังกี้อามโนดอทคอม ผมตั้งใจไว้ว่าจะเขียนแต่เรื่องดาราศาสตร์และการดูดาวเท่านั้น ใจจริงๆอยากสร้าง **Article Database** เกี่ยวกับเรื่องพวกนี้แบบส่วนตัวไว้เลยล่ะครับ  ความรู้เรื่องพวกนี้ผมก็มีเยอะกว่าคนทั่วๆไป_ (ย้ำว่าเทียบกับคนทั่วไปจริงๆนะครับ :P)_ แต่ว่าผมเขียนบล็อกที่มังกี้อามโนไม่ได้ทุกๆวัน เพราะความรู้พวกนั้นมันเริ่มจางไปแล้ว จะเขียนโพสต์ใหม่แต่ละครั้ง ผมต้องหาข้อมูลอยู่เกือบๆชั่วโมง ทั้งจากในหนังสือและอินเตอร์เน็ต  หลังจากนั้นก็มานั่งกรองความคิดเป็นตัวอักษร ใช้เวลาก็เกือบๆชั่วโมงเหมือนกัน  เพราะบางเรื่องผมก็แค่คุ้นๆ แต่ไม่ชัวร์ ก็ต้องไปหาแหล่งข้อมูลยืนยัน กลัวพลาดน่ะครับ เพราะเรื่องพวกนี้มันเป็นข้อเท็จจริง

 

ผิดกับเมื่อตอนสมัยมัธยม  ผมมีเวลาว่างดูดาวเป็นชั่วโมงๆทุกคืน  ผมเรียนวิชาดาราศาสตร์สัปดาห์ละสองวัน  อาจารย์ก็ยังอุตส่าห์เลือกให้ผมเป็นตัวแทนโรงเรียน ไปแข่งตอบปัญหาดาราศาสตร์ที่เชียงใหม่อีก ดังนั้นทุกเย็นผมต้องไปอ่านหนังสือดาราศาสตร์ที่ห้องกลุ่มสาระฯวิทย์ฯ  ความรู้เรื่องดาราศาสตร์ช่วงนั้นมีเยอะพอสมควร  ถ้าให้ผมเขียนบล็อกในตอนนั้น ผมไม่ต้องเปิดหนังสือหรือเปิดเว็บดูด้วยซ้ำ ใช้เวลาไม่นานด้วย (พอละ รู้สึกว่าจะโม้มากไป) แต่เวลาผ่านไป มีของดีอยู่แต่ไม่ค่อยได้ใช้ มันก็ค่อยๆจมลงไปเรื่อยๆครับ  ถึงตอนนี้รู้สึกเสียดายเหมือนกัน ที่จำอะไรไม่ค่อยได้แล้ว อย่างที่บอกแหละครับ คุ้นๆแต่ไม่ชัวร์  **จะเขียนบล็อกแต่ละครั้ง เริ่มเครียดละครับ** เอ๊ะมันจะถูกไหมหนอ

_(พักบ่นหน่อย เบื่อตัวเองจังเลยที่เขียนอะไร แล้วจับใจความไม่ได้ทุกที)_

 

ผมจึงอยากเปลี่ยนรูปแบบบล็อก[มังกี้อามโนดอทคอม](http://www.armno.in.th/) ให้มันกว้างกว่านี้  อยากเปลี่ยนเป็นบล็อกเรื่อยเปื่อยดูบ้าง เพราะผมไม่อยากเครียดกับมันมาก อยากเขียนเรื่องดาราศาสตร์กับการดูดาวก็แทรกลงไปบ้าง (ไม่เห็นยากเลย)  ทำไมเราต้องกำหนดบล็อกให้มันตายตัวตั้งแต่แรกวะเนี่ย ทำไปทำมาเครียดเลยตู ... เอาล่ะ อ่านไม่รู้เรื่องแล้ว ผมเขียนเองยังอ่านไม่รู้เรื่องเลย หาใจความไม่ได้

 

เอาเป็นว่า เดือนมีนาคม **[MonkeyArmNo.com](http://www.armno.in.th/)** จะเปลี่ยนไป  ส่วนบล็อกนี้ผมจะดองไว้ครับ จนกว่าโดเมนจะหมดอายุ หรือ THNIC จะมาเอาคืนไปละกัน
